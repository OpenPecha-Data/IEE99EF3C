༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W25059
Work:
LCCN:
ImageGroup:
ISBN:
PD30299
||7542109227
na
Title:
སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས་
sangs rgyas chos lugs kyi Ita spyod skor go bder bshad pa phan bdle rgya
mtsho'i gru gzings
Author:
གདོང་དྲུག་སྙེམས་པའི་བློ་གྲོས
ledong drug snyeins pa'i blo gros
wa
por zhi'i gsung tshogs n'a
lan kruu
Xan su'u mi rigs dpe skrun khang
2003
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Scanned at M/S Satluj Infotech Images, E-45. Sector 27 Noida. District Gautam Buddha
Nagar, U.P. 201301 via New Delhi. IN for the Tibetan Buddhist Resource Center, 150 17th
st., New York, NY 10011, U.S.A 2006.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་
གོ་བདེར་བཤད་པ་ཕན་བདེ་
་
ས་
་
མཆས་རྒྱས་ཆོས་ལུགས་ཀྱི་ལྕ་སྐྱོར་སྒོར་དོ་ཐམིན་ཡའཛམ་
་་་་་་་
-
-
-
དཔའ་རིས་མཆོད་རྟེན་ཐང་གི་དོར་ཞི་སྐུ་ལ་
དུགyཔ་བློ་བཚང་ཐུབ་བསྟན་ཚེལཱཕེལ། །
• སྒྲ་མིང་ལ་དོར་ཞི་གདོང་དྲུག་སྙེམས་བློ་
• ནུབ་བྱུང་མི་རིགས་སློབ་གྲྭ་ཆེན་མོའི་བོད་སྐད་
. གས་སྟེགས་ཁག་སློབ་དཔོན་ཚེ་བློན་
བཀྲུང་གོའི་མཐོ་རིམ་བོད་བརྒྱུད་ནང་བསྟན་སློབ་
གླིང་གི་ཞིབ་འཇུག་པ།
ཀན་སུའུ་མི་རིགས་དཔེ་སྐྲུན་ཁང་།



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་
གོ་བདེར་བཤད་པ་ཕན་བདེ་
དོར་ཞི་གདོང་དྲུག་སྙེམས་བློས་བཙམ
，
ཀན་སུའུ་མི་རིགས་དཔེ་སྐྲུན་ཁང་།



དཀར་ཆག
གླེང་གཞི། ..........................…..................... (1)
དང་པོ། སངས་རྒྱས་ཆོས་ལུགས་སྤྱིར་བཤད་པ། ........……….. (14)
དང་པོ། སངས་རྒྱས་ཀྱི་བསྟན་པའི་བྱུང་རབས་བཤད་པ། ...... (14)
གཉིས་པ། སངས་རྒྱས་ཀྱི་གོ་དོན་བཤད་པ། .……......……… (26)
གསུམ་པ། ཆོས་ཀྱི་གོ་དོན་བཤད་པ། ..…...……...…......………. (31)
གཉིས་པ། སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ། ...... (40)
དང་པོ། འདུས་བྱས་ཐམས་ཅད་མི་རྟག་པའི་ལྟ་བ།......…….... （46)
གཉིས་པ། ཟག་བཅས་ཐམས་ཅད་སྡུག་བསྔལ་བའི་ལྟ་བ།..…… (53)
གསུམ་པ། ཆོས་ཐམས་ཅད་བདག་མེད་པའི་ལྟ་བ། ........…... (65)
བཞི་བ། མྱ་ངན་ལས་འདས་པ་ཞི་བར་ལྟ་བ།..…..............（76)
གསུམ་པ། སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ། ...(79)
དང་པོ། ཉེས་སྤྱོད་སྡོམ་པའི་སྤྱོད་པ། ..............………….…. (83)
གཉིས་པ། དགེ་སོགས་ཆོས་སྡུད་ཀྱི་སྤྱོད་པ། .....………...…..…（94)
གསུམ་པ༔ སེམས་ཅན་དོན་བྱེད་ཀྱི་སྤྱོད་པ། ........…..... (104)



གླེང་གཞི།
སྙིང་རྗེ་ཆེན་པོས་གཞན་ཕན་ཁུར་དུ་ཁྱེར། །
ཤེས་རབ་ཆེན་པོས་འགྲོ་རྒྱུད་རྒུད་མུན་སེལ། །
ཐབས་མཁས་ཆེན་པོས་གང་ལ་གང་འཚམས་ཀྱིས། །
ལམ་སྟོན་ཟླ་མེད་སྟོན་པར་གུས་ཕྱག་འཚལ། །
ཀླུ་སྒྲུབ་ཐོགས་མེད་གཉིས་ལས་ལེགས་བརྒྱུད་པའི། །
ཟབ་མོའི་ལྟ་དང་རྒྱུ་ཆེད་སྤྱོད་པའི་ལུགས། །
བསྟན་པའི་ཆུ་བོ་གཉིས་ཀྱི་རྒྱུན་བཟུང་བའི། །
འཕགས་བོད་ཀླུ་དབང་རིམ་བྱོན་ཕྱག་གི་ཡུལ། །
ལྟ་སྤྱོད་ཟུང་གིས་བསྟན་པ་ཡིད་བཞིན་ནོར། །
སྤྲིན་བྲལ་ཉི་མ་བཞིན་དུ་གསལ་མཛད་པའི། །
ཐུབ་པའི་ཞལ་སྐྱིན་ཟླ་མེད་བློ་བཟང་གྲགས། །
ཡབ་སྲས་རྒྱུད་པར་བཅས་ལ་གུས་པས་འདུད། །
ནང་རྐྱེན་ལྟ་སྤྱོད་བཟང་བོའི་མར་ཁུ་ཟད། །
དེ་སྟེང་སྤྱོད་ངན་བྱི་བས་སྡོང་རྩེད་འཆས། །
ཕྱི་རྐྱེན་ལོག་ལྟ་ལོག་སྤྱོད་རླུང་དམར་རྩུབ། །
རྒྱལ་བསྟན་སྒྲོན་མེ་སྲོག་ཟུངས་ཉག་ཕྲར་གྱུར། །
འདི་འདྲའི་དུས་སུ་ཡང་དག་ལྟ་བ་དང་། །
ཕན་བདེའི་སྤྱོད་མཆོག་རིན་ཆེན་རྒྱུན་འཆང་བའི། །
ཁྱིམ་ལ་གནས་དང་རབ་ཏུ་བྱུང་བ་ཡི། །
： 1 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
སྐྱེས་པོ་ཐམས་ཅད་བསྟོད་གུས་ཕྱག་བྱའི་ཡུལ། །
དེ་ཡང་སངས་རྒྱས་ཆོས་ལུགས་ནི་བོད་རིགས་ཡོངས་ཀྱི་དད་མོས་ཀྱི་
ཡུལ། ལྟ་སྤྱོད་ཀྱི་འབྱུང་ཁུངས། རིག་གནས་ཐམས་ཅད་ཀྱི་རྩ་བ་ཡིན་པ་ནི།
མི་ཉུང་ཤོས་ཀྱི་ལྟ་ཚུལ་ཙམ་མ་ཡིན་པར་དོན་དངོས་ཀྱི་སྟེང་ནས་གྲུབ་པའི་
གནས་ལུགས་ཤིག་ཡིན་པས། མི་སུ་དང་སུ་ཞིག་གིས་ཀྱང་བསྙོན་འདིང་དང་
དཀྱོག་བཤད་བྱ་བར་མི་ནུས་སོ།།
དོན་གྱི་གནས་ལུགས་དེ་འདྲ་ཞིག་ཡིན་ཀྱང་། དེ་ལ་ངོས་ཟིན་གསལ་པོ་
ཡོད་པའི་མི་ཆེས་ཉུང་ཞིང་། དེ་འདྲ་ཞིག་ཡིན་པ་ངོས་ཟིན་ཀྱང་། དེ་བོད་མི་
རིགས་ཀྱི་འདས་མ་འོང་ད་ལྟའི་འཚོ་བ་དང་འབྲེལ་བ་ཅི་འདྲ་ཞིག་ཡོད་པ་དང་།
དེ་ལ་ཕན་ནུས་ཀྱི་རིན་ཐང་ག་འདྲ་ཞིག་ཡོད་པ་དང་། ཕ་ནོར་གྱི་རིན་ཐང་དེ་
ཤེས་ནས་མེད་བརླག་ཏུ་མི་གཏོང་བར་གཅེས་འཛིན་སྲུང་སྐྱོབ་ཇི་ལྟར་བྱེད་པ་
དང་། དུས་དང་བསྟུན་ནས་བེད་སྤྱོད་གོང་སྤེལ་ཇི་ལྟར་གཏོང་བ་སོགས་ཀྱི་
ཕྱོགས་ལ་ཐུགས་དཔྱད་གཏོང་མཁན་དེ་ལས་ཀྱང་ཉུང་བར་སྣང་ངོ་།།
དེ་ཡང་སྤྱིར་སངས་ རྒྱས་ ཆོས་ལུགས་ཀྱི་བཤད་རྒྱུན་དང་སྒྲུབ་རྒྱུད་
འཛིན་མཁན་གཙོ་བོ་སྟོན་པའི་འཁོར་རྣམ་བཞི་སྟེ་རབ་བྱུང་ཕོ་མོ་དང་ཁྱིམ་
གནུས་དགེ་བསྙེན་ཕོ་མོ་ཡིན་དགོས་ཀྱང་། ཆོས་ལུགས་དད་མོས་དང་། ཆོས་
ལུགས་ཀྱི་ལྟ་སྤྱོད་རིག་གནསདེ་ནི་མི་རིགས་དང་མི་མང་སྤྱི་ཚོགས་དང་འབྲེལ་
བ་ཡོད་པའི་དོན་ཆེན་ཞིག་ཡིན་པས། མི་ཚང་མས་ཤེས་དགོས་པ་ཞིག་དང་།
མི་ཚང་མས་བསམ་པ་དང་ཀུན་སྤྱོད་ཀྱི་ཚད་གཞིར་འཛིན་དགོས་པ་ཞིག་ཏུ་
：2：



གླེང་གཞི་
འདུག་གོ །།
དེ་ཡང་སངས་རྒྱས་ཀྱི་ཆོས་ལུགས་དེ་དོན་ངོ་མའི་སྟེང་ནས་བཤད་ན་ལྟ་
སྤྱོད་ཀྱི་ལམ་ལུགས་ཤིག་ཡིན་པས། མི་ཚང་མས་སློབ་སྦྱོང་གི་ཐབས་ལ་བརྟེན་
ནས་དེ་ལ་ངོས་ཟིན་བཟང་བོ་ཐོབ་ཏུ་འཇུག་པ་དང་། ངོས་ཟིན་ཐོབ་པའི་དོན་
དེ་རང་གི་ལུས་ངག་ཡིད་གསུམ་གྱི་སྤྱོད་པའི་སྟེང་ནས་མཚོན་པར་བྱེད་པའམ་
ལག་ལེན་བྱེད་དགོས་པ་ཡིན་པས། ཚུལ་གནས་ཐོས་དང་བསམ་ལྡན་པས།།
སྒོམ་པ་ལ་ནི་རབ་ཏུ་སྦྱོར། ཞེས་པར་གསུངས་སོ།།
དེ་ཡང་ཐོས་བསམ་སྒོམ་གསུམ་ཞེས་པའི་ཐོས་བསམ་ནི་སློབ་སྦྱོང་དང་།
སྒོམ་ནི་གོམས་ཤིང་བྱུང་བར་བྱེད་པའི་དོན་ཏེ། ཤེས་པའི་དོན་དེ་སྒོ་གསུམ་གྱི་
སྤྱོད་པར་བསྒྱུར་བ་དང་། དེ་ལུས་རྩལ་སྦྱངས་པ་བཞིན་དུ་ཡང་ནས་ཡང་དུ་
གོམས་པར་བྱས་པས། ལུས་དང་སེམས་གཉིས་ལྟ་སྤྱོད་བཟང་བོའི་ལམ་དུ་
བཅུག་པའི་དོན་ཡིན་ལ། བླུན་པོས་མིག་བཙུམ་ནས་མུན་སྒོམ་བྱེད་པ་ལྟ་བུ་
མིན་ནོ། །
དེས་ན་སངས་རྒྱས་ཆོས་ལུགས་ཀྱི་བྱ་བ་ནི་སངས་རྒྱས་ཀྱི་གཞུང་ལུགས་
གོ་ཤེས་སུ་བྱེད་པ་དང་། དེ་ལག་ལེན་དུ་འདེབས་པ་གཉིས་ཡིན་ནོ།། སངས་
རྒྱས་ཀྱི་གསུང་རབ་རི་བོ་ལྟར་བརྩིགས་པ་དེ་དག་ཀྱང་། ལྟ་བ་དང་ཀུན་སྤྱོད་
སློབ་པའི་སློབ་དེབ་ཤ་སྟག་ཡིན་ལ། མཆོད་གྲལ་དུ་བཤམས་རྒྱུ་ཙམ་དང་།
ཕྲག་ཏུ་ཁུར་ནས་ཞིང་ཁར་འཁོར་རྒྱུ་ཙམ་ཞིག་མིན། དེ་ལྟར་བྱས་ན་དགོས་པ་
དང་བྱིན་རླབས་རེ་ལོས་ཡོད་ཀྱང་། གསུང་རབ་ཀྱི་བྱིན་རླབས་གཙོ་བོ་གསུང་
·3，



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
རབ་ཀྱི་དོན་ལ་སློབ་སྦྱོང་བྱེད་པ་དང་། གསུང་རབ་ཀྱི་ནང་དུ་བཀའ་སློབ་
གནང་བ་ལྟར་རང་གི་ལྟ་བ་དང་སྤྱོད་པ་བཅོས་སྒྱུར་བྱེད་པ་དང་། མངོན་
གསལ་གྱི་འགྱུར་ལྡོག་བྱུང་བའི་དོན་ཡིན། ཆོས་འདོན་ཚེ་ཡང་ཆོས་ཀྱི་དོན་
ཡིད་ལ་དྲན་པ་དང་། སེམས་ལ་སློབ་གསོ་ཐེབས་པར་བྱེད་པ་ཡིན་ལ། ཡིག་
ངོ་ཆོད་ཙམ་གྱིས་ཀློག་འདོན་བྱེད་པ་ལ། གསུང་རབ་ཀློག་པའི་ཕན་ཡོན་ཡོད་
ན་ཡང་། གསུང་རབ་ཀློག་འདོན་བྱེད་པའི་དགོས་པ་ནི་དེ་ཙམ་མིན་ནོ།།
དེང་སང་མཆོག་གསུམ་ལ་དད་ཅིང་མ་ནི་འདོན་པའི་གྲོང་བ་ཕར་ཞོག
གོས་དམར་གྱོན་པའི་རབ་བྱུང་གི་ནང་ན་ཡང་། ཆོས་ཀྱི་རྒྱུ་མཚན་ཤེས་པ་ཤིན་
ཏུ་ཉུང་ཞིང་། ཅུང་ཟད་ཅིག་ཤེས་ན་ཡང་དེ་ལྟར་ལྟ་སྤྱོད་ཀྱི་ལག་ལེན་དུ་
བསྟར་ཞིང་སྒྲུབ་པ་ཆེས་ཆེར་དཀོན་པར་སྣང་བས། བསྟན་པ་གཟུགས་བརྙན་
ཙམ་དུ་གྱུར་པ་རེད། དེང་སང་ནུབ་ཕྱོགས་ཀྱི་རྒྱལ་ཁབ་ཚན་རིག་ལག་རྩལ་
སྟོབས་འབྱོར་ཤིན་ཏུ་དར་ཆེ་ན་ཡང་། མི་རྣམས་ཀྱི་བསམ་པ་དང་ཀུན་སྤྱོད་ཀྱི་
ཆ་ནས་སམབསམ་པའི་ཡོན་ཏན་གྱི་ཆ་ནས་ཆེས་ཆེར་དབུལ་བོར་གྱུར་
འདུག་པས། ཁྱིམ་དང་། སྤྱི་ཚོགས། མི་དང་མིའི་བར་གྱི་འབྲེལ་བ་ཇེ་ངན་
ཇེ་བཙོག མི་མང་དང་སྤྱི་ཚོགས་ཀྱི་བདེ་སྐྱིད་འཚོ་བར་གནོད་པའི་ཁྲིམས་
འགལ་གྱི་བྱ་བ་དང་འཐབ་རྩོད་འཁྲུག་ལོང་ཇེ་མང་། ཇི་ལྟར་ཕྱུག་པའི་ཚོད་
ཀྱིས་ལུས་སེམས་ཀྱི་སྡུག་བསྔལ་ཡང་དེ་དང་འགྲན་པ་བཞིན་དུ་ཇེ་ཆེར་ཡོད་
པའི་མངོན་སུམ་གྱི་གནས་ཚུལ་ལས། ནུབ་ཕྱོགས་ཀྱི་སྤྱི་ཚོགས་ཚན་རིག་པ་
དང་ཆབ་སྲིད་པ་རྣམས་ཀྱིས་སྤྱི་ཚོགས་ཀྱི་སྐྱོན་ཆ་དེ་རིགས་གང་ནས་འོང་བ་
· 4 •



གླེང་གཞི།
དང་། དེ་ལ་སེལ་ཐབས་ཇི་ལྟར་ཡོད་པ་སོགས་ལ་བསམ་བློ་གཏོང་བ་དང་།
ཞིབ་འཇུག་བྱེད་པ་སོགས་ཀྱིས་སྤྱི་ཚོགས་ལ་ཕན་བདེ་འོང་བའི་ལམ་གསར་བ་
ཞིག་འཚོལ་གྱི་འདུག་
དཔེར་ན། ཨ་མེ་རི་ཀའི་གཙོ་འཛིན་ཆེན་མོ་པུ་ཧྲི་ནས་ཀྱང་། དངོས་
རྫས་ཀྱི་ཁེ་ཕན་ཁོ་ནར་སེམས་འཁོར་བའི་ལུགས་དེས། ང་ཚོའི་རྒྱལ་ཁབ་དང་
སྤྱི་ཚོགས་ལ་གནོད་སྐྱོན་བྱུང་ཞིང་། སྟོབས་འབྱོར་དར་བའི་རྒྱལ་ཁབ་མང་
བོར་གནོད་སྐྱེལ་བྱུང་ཞེས་གསུངས་པ་ལྟ་བུ་རེད། ་
སྤྱིར་མི་ཟེར་བ་འདི་ལ་དུད་འགྲོ་དང་ཁྱད་པར་མེད་པར་ལུས་སྲོག་འཚོ་
ཞིང་གནས་པའི་ཐབས་སུ་ཟས་སྐོམ་བསྟེན་པ་དང་། དེ་ཐོབ་ཐབས་ལ་འབད་
པ་མེད་དུ་མི་རུང་བ་ནི་བྱ་བ་གལ་ཆེན་ཞིག་ཡིན་མོད་ཀྱང་། དེ་ཙམ་གྱིས་མི་
ཆོག་པར། སེམས་ཁོང་སྟོང་བ་དེའི་ནང་དུ་ཡང་སྙིང་རྗེ་དང་ཤེས་རབ་སོགས་
རྨད་བྱུང་ཡོན་ཏན་རིན་ཆེན་སྣ་ཚོགས་ཀྱིས་གཏམས་ པ་ཞིག་ དགོས་ པས།
སེམས་ཀྱི་ཟས་སམ་རྣམ་ཤེས་ཀྱི་ཟས་ཤིག་བསྟེན་དགོས་པ་ཡིན། ལུས་ཀྱི་ཟས་
ལ་བསྟེན་པས་ལུས་སོགས་འཚོ་ཐུབ་ཀྱང་དེ་ཙམ་ཞིག་དུད་འགྲོས་ཀྱང་བྱེད་ཐུབ་
པས། མི་ཡི་ཁྱད་ཆོས་མིན་ལ། སེམས་ཀྱི་ཟས་ལ་བསྟེན་པས་མི་ཡི་སེམས་ཀྱི་
ཡོན་ཏན་སྣ་ཚོགས་བསྐྱེད་ཐུབ་ཅིང་། དེ་ལ་བསྟེན་ནས་མི་ཡི་ཡོན་ཏན་ཇེ་
འཛོམས་དང་། སེམས་ཀྱི་རེ་འདོད་སྐོང་ཞིང་། སེམས་བདེ་ཞིང་སྣང་བ་སྐྱིད་
པ་སོགས། སེམས་ཀྱི་ལོངས་སྤྱོད་ཕུན་ཚོགས་རང་ཡིད་ཚིམ་པ་ཞིག་ཐོབ་རྒྱུ་
ཡོད་པས། སེམས་ཀྱི་ཟས་འཚོལ་ཞིང་བསྟེན་པ་སོགས་མི་ཡི་ཁྱད་ཆོས་སམ།
，5 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བདབ་བན་དེ་རྒྱ་མཚོའིགྲུ་གཟིངས།
ཡང་ན་བློ་རིག་གསལ་བ་མི་ཡི་ཁྱད་ཆོས་ཤིག་ཏུ་སྣང་ངོ་།
དེ་ཡང་ཕྱི་སྣོད་ཀྱི་འཇིག་རྟེན་ཆགས་ཚུལ་དང་། ནང་བཅུད་ཀྱི་སེམས་
ཅན་མཆེད་ཚུལ། སེམས་ཅན་གྱི་རང་བཞིན། ལུས་དང་སེམས་ཀྱི་འབྲེལ་བ་
སོགས་ལ་འགྲེལ་རྒྱག་ཚུལ་མི་གཅིག་པ་མང་དུ་བྱུང་བས། དེ་ལས་ཆོས་ལུགས་
སྣ་ཚོགས་དང་
། གྲུབ་མཐའ་སྣ་ཚོགས་བྱུང་བ་དང་། ཆོས་ལུགས་དང་གྲུབ་
མཐའ་ལས་ལྟ་བ་དང་ཀུན་སྤྱོད་ཀྱི་ཁྱད་པར་སྣ་ཚོགས་བྱུང་བ་རེད། མི་རྣམས་
ཟས་སྐོམ་གྱིས་བཀྲེས་སྐོམ་བསལ་ཞིང་ཕོ་ཁ་གང་ན་ཡང་། སེམས་ཁ་མ་གང་ན་
དེ་འགེངས་པའི་ཐབས་སྣ་ཚོགས་ལ་འབད་པ་སེམས་ཅན་གྱི་ཆོས་ཉིད་ཡིན་པས།
དེའི་ཐབས་ལ་ཆོས་ལུགས་དད་མོས་དང་། གླུ་གར་རྩེད་མོ་སོགས་སྒྱུ་རྩལ་གྱི་
རིགས་དང་། ཤེས་བྱའི་གནས་སྣ་ཚོགས་བསླབ་པ་ལ་བརྩོན་པ་སོགས་སེམས་
དགའ་ས་དང་ཆགས་ས། གཡེང་ས་མང་བོ་ཞིག་སྟེ་སེམས་ཀྱི་ལོངས་སྤྱོད་ཡུལ་
གྱི་རིག་གནས་མང་བོ་བྱུང་ཞིང་། དད་པ་ཞེས་པ་ཡང་སེམས་ཀྱི་སྤྱོད་ཡུལ་ཞིག་
ལ་སེམས་གཏིང་ནས་དགའ་ཞིང་དེ་ཁོ་ན་བདེན་ཐུབ་བློ་གཏད་སར་ཡིད་ཆེས་
པའི་དོན་ཡིན། དེ་འདྲའི་སེམས་ཀྱི་ཟས་མང་དུ་ཡོད་ཀྱང་དེའི་ནང་ན་སེམས་
ལ་ཕན་མི་ཕན་དང་། སྨན་དང་དུག བདེ་ལ་འགོད་པ་དང་ཕུང་ལ་སྦྱོར་བ་
སྣ་ཚོགས་ཡོད་པས་འཇིག་རྟེན་གྱི་མི་རྣམས་ལ་དད་མོས་དང་
། ལྟ་སྤྱོད་ཡང་སྣ་
ཚོགས་ཤིག་བྱུང་བ་རེད།
རང་དང་གཞན་གྱི་གནས་སྐབས་དང་མཐར་ཐུག་གི་ཕན་བདེ་སྒྲུབ་
པའི་ཐབས་ཤེས་སྟོན་པའི་སངས་རྒྱས་ཆོས་ལུགས་འདིའི་དམིགས་ཡུལ་དང་ལྟ་
： 6 •



གླེང་གཞི་
སྤྱོད་སོགས་ཀྱི་གཞུང་ལུགས་དེ་མངོན་སུམ་དང་རྗེས་དཔག་ཚད་མས་བརྟག་
བཟོད་པ་དང་། སེམས་ཅན་གྱི་བདེ་སྐྱིད་ཀྱི་འཚོ་བ་ལ་མཐའ་གཅིག་ཏུཕན་
ཐོགས་ཤིང་གནོད་པ་མེད་པའི་ཆོས་ལུགས་ ཤིག་ཡིན་པས། ལོ་ཉིས་སྟོང་
བརྒྱད་བརྒྱ་ལྷག་གི་རིང་ལ་(ཉན་ཐོས་སྡེ་བའི་ལུགས་ལ་ལོ་ཉིས་སྟོང་ལྔ་བརྒྱ་
ལྷག)ལོ་རྒྱུས་ཀྱི་ལམ་འཁྱོག་པོར་བརྒྱུད་ནས་དར་ནུབ་སྣ་ཚོགས་བྱུང་ཡང་།
གཏན་ནུབ་ཏུ་མ་སོང་བའི་སྟེང་། དེང་སང་འཛམ་གླིང་ཆེན་པོའི་ཤར་ནུབ་ཀྱི་
རྒྱལ་ཁབ་མང་བོར་ཉི་འོད་བཞིན་དུ་ཁྱབ་ནས་འདུག་ཅིང་། ལྷ་མེད་ཀྱི་ལྟ་བའི་
དབང་བསྒྱུར་བའི་རྒྱལ་ཁབ་རྣམས་སུ་ཡང་སེམས་ཀྱི་དད་མོས་དེ་བཙན་འགོག་
ཐུབ་པ་ཞིག་མིན་པས། དཔྱིད་དུས་ཀྱི་རྩྭ་ལྗང་མྱུ་གུ་འབུས་པ་བཞིན་དུ་ཆོས་ལ་
དད་མཁན་ཉིན་རེ་བཞིན་ཇེ་མང་དུ་གྱུར། །
དེ་ཡང་མི་མང་བོ་སངས་རྒྱས་ཀྱི་ཆོས་ལུགས་ལ་དགའ་བ་དང་ཆོས་ཀྱི་རྒྱུ་
མཚན་མི་ཤེས་པ་གཉིས་གཞི་མཐུན་དུ་གྱུར་སྟབས། སངས་རྒྱས་ཆོས་ལུགས་
ཀྱི་དར་ཆ་བསྒྲེང་བའི་རྫུན་ཆོས་དང་། ཆོས་ལོག ལྟ་ལོག་ཀྱང་དུག་རྩྭ་བཞིན་
དུ་རྒྱལ་བསྟན་ཉི་འོད་མ་ཤར་བའི་གྲོང་དང་གྲོང་ཁྱེར་ཆེན་པོ་ཀུན་ཏུ་ཁྱབ་ནས་
འདུག བོད་ཀྱི་སྤྲུལ་སྐུ་ཡིན། དགེ་བཤེས་ཡིན། གྲུབ་ཆེན་ཡིན་ཟེར་ནས་རྒྱུ་
ཡུལ་དུ་སོང་ནས་རྫུན་དང་མགོ་སྐོར་སྣ་ཚོགས་བྱེད་ཅིང་། རྒྱུ་ནོར་ལེན་མཁན་
ཡང་མང་དུ་ཡོད་པར་སྣང་། བོད་ཀྱི་རབ་བྱུང་སྐོར་ཅིག་དང་སྤྲུལ་སྐུའི་གོ་
གནས་ཡོད་པ་སྐོར་ཅིག་ཀྱང་། བསླབ་པར་སློབ་གཉེར་མི་བྱེད་ཅིང་ཚོང་བྱེད་
པ་དང་ཤོ་རྒྱག་པ། མ་རབས་ཀྱི་སྤྱོད་པར་འཇུག་པ་སོགས་མི་མང་གིས་དད་པ་



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
གཏིང་ནས་ལྡོག་པའི་སྤྱོད་ངན་འཛེམ་མེད་དུ་སྤྱད་པས། དེང་སང་གི་སློབ་གྲྭ་
བ་སྐོར་ཅིག་ཀྱང་། ཆོས་ལུགས་པ་སྐོར་ཅིག་གི་ཆོས་ཁྲིམས་དང་འགལ་བའི་
སྤྱོད་ངན་དེ་རིགས། སངས་རྒྱས་ཆོས་ལུགས་ཀྱི་སྐྱོན་དུ་བཟུང་ནས་སངས་
རྒྱས་ཆོས་ལུགས་ལ་ངོ་ལོག་བྱེད་པ་དང། གཏམ་ངན་སྣ་ཚོགས་སྒྲོག་པར་
འདུག དེ་ཡང་ཆོས་ལུགས་ཀྱི་དམིགས་ཡུལ་དང་། ལྟ་སྤྱོད་སྐོར་གྱི་རྒྱུ་མཚན་
མ་ཤེས་པར་སྤྱི་ཚོགས་སྟེང་དུ་མིག་སྔར་སྣང་བའི་གནས་ཚུལ་འདྲ་མིན་སྣ་
ཚོགས་དེ་སངས་རྒྱས་ཆོས་ལུགས་ཀྱི་རང་བཞིན་ཡིན་པར་བཟུང་ནས་དད་ལོག་
སྣ་ཚོགས་སྐྱེས་པ་རེད། །
མདོར་ན་ལོག་པར་སྤྱོད་པའི་ཆོས་ལུགས་པ་དང་
། དད་ལོག་དང་ངོ་
རྒོལ་བྱེད་པའི་མི་ཕལ་ཆེར་ཞིག་གིས་སངས་རྒྱས་དང་། དེའི་ཆོས་ལུགས་ཇི་
འདྲ་ཞིག་ཡིན་པ་དང་། དེ་ལ་དད་དགོས་པའི་རྒྱུ་མཚན་ཅི་ཡིན། དད་པ་
བྱེད་ལུགས་ཇི་ལྟར་ཡིན་པ་སོགས་ཀྱི་དོན་ལ་གོ་ཐོས་ཅི་ཡང་མེད་པའི་བླུན་སྐྱོན་
དེ་ལ་ཐུག་ཡོད། ཆོས་འདོན་མཁན་མང་ཤོས་ཆོས་ཀྱི་ནང་དོན་མི་ཤེས་ཤིང་
ཚིག་ཙམ་བཀླགས་པ་རེད། དེང་སང་བོད་ཡིག་ཤེས་པའི་སྐྱེས་ཕོ་མོ་མང་ཡང་།
ཆོས་ཀྱི་གཞུང་རྣམས་ནི་ཆེད་དུ་སྦྱངས་པ་བྱས་པ་ཞིག་མིན་ན་གོ་མི་ཐུབ་ཅིང་།
སྦྱངས་པ་བྱས་ན་ཡང་ཆུ་རྐ་བརྒལ་མྱོང་ཙམ་གྱིས་རྒྱ་མཚོའི་གཏིང་མི་དཔོག་
པས་སྦྱངས་པ་མཐར་སོན་པ་ཞིག་མིན་ན། ཆོས་ཟབ་མོའི་དོན་རྣམས་དཔྱིས་
ཕྱིན་པར་ཤེས་མི་ཐུབ་པས། མདོ་སྡེ་རྒྱུན་དུ། གང་ཕྱིར་དང་པོར་ངེས་པར་
བྱ་བ་འདི་དཀའ་སྟེ། དེ་ནི་སྐལ་བ་སྟོང་ཕྲག་དུ་མར་སྒྲུབ་པར་དཀའ། ཞེས་
•
8
•



གླེང་གཞི།
ཆོས་ཤེས་དཀའ་བ་དང་
། སྒྲུབ་དཀའ་བའི་དཀའ་བ་གཉིས་གསུངས་པ་རེད།
ཆོས་དེ་ཤེས་དཀའ་བའི་རྒྱུ་མཚན་ལ།
དོན་གྱི་སྟེང་ནས་ཤེས་དཀའ་བ་དང༌། ཚིག་གི་སྟེང་ནས་ཤེས་དཀའ་བ་
གཉིས་ཡོད། དོན་གྱི་སྟེང་ནས་ཤེས་དཀའ་བའི་རྒྱུ་མཚན་ནི་སངས་རྒྱས་ཀྱི་
ཆོས་ཀྱི་གཞུང་ལུགས་ནི་མཚན་ཉིད་རིག་པའི་གཞུང་གི་ནང་གི་ཡང་ཤེས་རབ་
ཤིན་ཏུ་ཟབ་མོའི་སྤྱོད་ཡུལ་ཞིག་ཡིན་པས། གཞུང་ལུགས་ཟབ་མོར་འཇུག་
པའི་ཚད་མའི་རིགས་ལམ་སོགས་ལ་ཆེད་དུ་སྦྱངས་ནས་བྱང་ཆ་ཐོབ་པ་ཞིག་
མིན་པར་ཤེས་མི་ཐུབ་པ་དང་། དེའི་ནང་གི་ཤེས་བྱ་སྐོར་ཅིག་རྒོད་འཕྲོའི་སྐྱོན་
དང་ལྡན་པའམ་ མ་སྦྱངས་རགས་པའི་སེམས་འདིས་ངོས་ཟིན་དཀའ་བས།
སེམས་རྩེ་གཅིག་པའི་ཞི་གནས་སོགས་སྒྲུབ་ནས་རྟོགས་དགོས་པས་རྟོགས་
· དཀའ་བ་དང་། སངས་རྒྱས་ཀྱི་ཆོས་གཅིག་ཡིན་ཀྱང་འགྲེལ་བ་རྩོམ་མཁན་
དང་ཆོས་བཤད་མཁན་གྱི་ནང་ན། གཞུང་གི་དགོངས་དོན་དཔྱིས་ཕྱིན་པར་
རྟོགས་མ་རྟོགས་ཀྱི་ཁྱད་པར་ལས། འགྲེལ་ཚུལ་བཤད་ཚུལ་ཡང་དག་ཡིན་
མིན་ཅི་རིགས་ཡོད་པས་རྟོགས་དཀའ་བའོ༎ །
ཚིག་གི་རྟོགས་དཀའ་བའི་རྒྱུ་མཚན་ནི་སངས་རྒྱས་ཆོས་ཀྱི་གཞུང་རང་
ལ་ཆོས་ཀྱི་ཐ་སྙད་ཐུན་མོང་མ་ཡིན་པ་མང་དུ་ཡོད་པ་དང་། ཐ་སྙད་གཅིག་
ཀྱང་གོ་དོན་མི་གཅིག་པ་མང་དུ་ཡོད་པ། དཔེར་ན། དོན་དམ་དང་ཀུན་
རྫོབ་ཅེས་པའི་ཐ་སྙད་འདི་ལ་བྱེ་མདོ་དབུ་སེམས་གྲུབ་མཐའ་བཞི་བོར་གོ་དོན་
མི་འདྲ་བ་དང་། བོད་ཀྱི་གྲུབ་མཐའ་གསར་རྙིང་གཉིས་ལ་གོ་དོན་མི་འདྲ་བ་
•9.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤདབ་ཕན་བདེ་རྒྱུ་མཚོའི་གྲུ་གཟིངས།
རེ་ཡོད་པ་ལྟ་བུ་དང་། ཆོས་གཞུང་གི་ཚིག་སྦྱོར་བྱེད་སྟངས་ཡང་ཚིག་གི་གྲིམས་
ཤ་དང་ཞིབ་ཆ་ལ་ཧ་ཅང་མཉམ་འཇོག་བྱེད་པ་ཞིག་ཡིན་པས། རང་བཞིན་གྱི་
ཕལ་སྐད་དང་མི་འདྲ་བ་དང་། མཚན་ཉིད་ཀྱི་གཞུང་དུ་ཚད་མའི་རིགས་ལམ་
ལྟར་ཐལ་ཕྲེང་གི་སྟེང་ནས་གསལ་ཁ་གཏོད་པ་སོགས་ཚིག་རྟོགས་དཀའ་བའི་རྒྱུ་
མཚན་ནོ། །
གོང་གསལ་རྒྱུ་མཚན་དེས། ཆོས་ལ་དད་པའི་མི་མང་གིས་ཀྱང་ཆོས་ཀྱི་
རྒྱུ་མཚན་མི་ཤེས་སོ།།
དེ་ཡང་སངས་རྒྱས་ཆོས་ལུགས་ལ་མི་དགའ་བའི་མི་རྣམས། སངས་
རྒྱས་ ཆོས་ལུགས་ རྨོངས་དད་རེད་ཅེས་བརྙས་བཅོས་བྱེད་པར་སྣང་མོད།
རྨོངས་དད་ཅེས་པ་ནི་དད་པའི་ཡུལ་གྱི་སྟེང་ནས་བཤད་པ་མིན་ལ་དད་པའི་
སེམས་ཀྱི་སྟེང་ནས་བཤད་པ་ཡིན་པས། རྒྱུ་མཚན་མ་ཤེས་པར་དད་པ་བྱེད་པ་
དེ་ལ་རྨོངས་དད་ཟེར་ཀྱང་འགལ་བ་མེད། དད་པ་ཞེས་པ་ནི་དགའ་བ་དང་
ཡིད་ཆེས་པའི་དོན་ཡིན་པས། ཚན་རིག་གི་དོན་བྱ་ འེ ས་པར་དེ་ལ་དགའ་བ་
དང་། གྲུབ་མཐའི་རིང་ལུགས་ཤིག་གི་རང་བཞིན་མ་ཤེས་པར་དེ་ཡང་དག་པ་
ཡིན་ཞེས་དགའ་བ་ཡང་རྨོངས་དད་ལས་མ་འདས་སོ།། སངས་རྒྱས་ཀྱི་ཆོས་ནི་
སེམས་ཅན་གྱི་ཕན་བདེ་སྒྲུབ་པའི་ལམ་འཁྲུལ་མེད་ཡང་དག་ཡིན་ཀྱང་། དད་
མཁན་གྱི་ངོས་ནས་བཤད་ན། རྒྱུ་མཚན་ཤེས་ནས་དད་པ་དང་། རྒྱུ་མཚན་
མ་ཤེས་པའི་དད་པ་གཉིས་ཡོད། དད་པ་བྱེད་ཚུལ་ཡང་ཆོས་དང་མཐུན་པ་
དང་ཆོས་དང་མི་མཐུན་པ་གཉིས་ཡོད་པས། ཆོས་ཀྱི་རྒྱུ་མཚན་ཤེས་ནས་དད་
: 10 •



གླེང་གཞི།
པ་དང་། དད་ཚུལ་ཆོས་དང་མཐུན་པའི་དད་པ་གཉིས་ནི། དད་པ་ཡང་
དག་ཡིན་ལ། རྒྱུ་མཚན་མ་ཤེས་པར་དད་པ་དང་། དད་ཚུལ་ཆོས་དང་མི་
མཐུན་པ་གཉིས་ནི་རྨོངས་དད་ཀྱི་ཁོངས་སུ་བཞག་ཆོག དཔེར་ན་ལྟོ་གོས་ཀྱི་
དོན་དུ་གྲྭ་བ་བྱས་པ་དང་། མིང་དང་རྒྱུ་ནོར་ཐོབ་འདོད་ཀྱི་ཆོས་ལ་དད་པ་
དང་། ངལ་ལས་བྱེད་པར་སྐྲག་ནས་སྐྱིད་རྒྱག་འདོད་ཀྱིས་གྲྭ་བཙུན་བྱེད་པོ་
སོགས་བསམ་པའི་ཀུན་སློང་སྐྱོན་ཅན་ཡིན་པས། ཆོས་དང་མི་མཐུན་པའི་
དད་པ་དང་ཆོས་ཞུགས་བྱེད་ཚུལ་རེད། དེང་སང་རྒྱལ་ཁབ་ཕྱི་ནང་གི་ཚན་
རིག་པ་དང་ཤེས་ཡོན་ཅན་རྣམས་ཀྱི་ནང་ན། སངས་རྒྱས་ཆོས་ལུགས་ལ་དད་
པ་བྱེད་པ་མང་དུ་ཡོད་པ་ནི། དེའི་ལྟ་སྤྱོད་སོགས་བཟང་ཞིང་ཁྱད་དུ་འཕགས་
པ་ཞིག་ཡིན་པར་ཤེས་ནས། བདག་ནི་སངས་རྒྱས་ཕྱོགས་མི་འཛིན། སེར་སྐྱ་
སོགས་ལ་མི་སྡང་ཡང་། གང་ཞིག་རིགས་པར་ལྡན་པའི་ཚིག། དེ་ཉིད་སྟོན་
པར་ཡོངས་སུ་འཛིན། ཞེས་པ་ལྟར་རིགས་པའི་རྗེས་འབྲང་གི་དད་པ་དེ་སྐྱེས་
པ་རེད། སངས་རྒྱས་ཆོས་ཀྱི་གཞུང་ལུགས་འདི་ནི་ཤེས་རབ་ཀྱི་འོད་སྟོང་
འཕྲོས་པའི་ཤེས་བྱའི་བང་མཛོད་ཆེན་པོ་ཞིག་ཡིན་པས། ཆོས་ལུགས་པ་ཉུང་
ཤས་ཤིག་གིས་ཤེས་པ་ཙམ་གྱིས་ས་ཆོད་ཆེན་པོ་མི་ཡོང་བས་མི་ཚང་མས་ཤེས་
དགོས་པ་ཞིག་རེད། དེང་སངས་རྒྱས་ཆོས་ལུགས་ལ་མི་དད་པའི་མི་རིགས་
གཞན་པ་ཚོའི་ནང་ན་ཡང་། སངས་རྒྱས་ཆོས་ལུགས་ལ་ཞིབ་འཇུག་བྱེད་
མཁན་མི་ཉུང་བ་ཞིག་ཡོད་ལ། མང་ཆེས་ཤོས་ཆོས་ཀྱི་དོན་ངོ་མ་མ་ཤེས་པར་
འཁྱོག་བཤད་དང་ལོག་འགྲེལ་མང་བོ་བྱས་པ་དེའི་རྗེས་སུ་འབྲངས་ནས་མུན་
• 11 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཟིངས།
ནག་མདའ་འཕེན་གྱི་ལབ་ལོབ་མང་དུ་བརྒྱབ་འདུག དེ་ཡང་བོད་ཀྱི་རིག་
གནས་ཀྱི་གཞི་རྩའམ་ཁྱབ་བྱེད་ནི་སངས་རྒྱས་ཆོས་ལུགས་ཡིན་པས། བོད་ཀྱི་
རིག་པ།ནས་ཤེས་འདོད་པ་དང་། དཔྱོད་ཞིབ་བྱེད་འདོད་པ་སུ་དང་སུ་ཡིན་
ཀྱང་དད་པ་ཡོད་ཀྱང་མེད་ཀྱང་། སངས་རྒྱས་ཆོས་ལུགས་ཀྱི་རིག་གནས་འདི་
ངེས་པར་ཤེས་དགོས་ཤིང་མེད་དུ་མི་རུང་བ་ཞིག་རེད། བཀའ་པོད་ཆེན་པོའི་
ཟབ་ཅིང་རྒྱ་ཆེ་བའི་དོན་རྣམས་མ་ཤེས་ཀྱང་གཞི་རྩའི་ཤེས་བྱའི་སྐོར་རྣམས་
ངེས་པར་ཤེས་དགོས། སྔོན་ཆད་ཀྱི་མཁས་པ་ལོ་པཎ་རྣམས་ཀྱིས་བསྒྱུར་པ་
དང་བརྩམས་པའི་སངས་རྒྱས་ཆོས་ལུགས་སྐོར་གྱི་དཔེ་ཆ་རི་བརྩིགས་བརྩིགས་
བྱས་ནས་ཡོད་ཀྱང་། ཡི་གེ་སྦྱོར་ཀློག་ཙམ་ཤེས་པ་དང་། བོད་ཡིག་ཤེས་ཀྱང་
ཆོས་ལ་ཆེད་དུ་སྦྱངས་པ་མ་བྱས་པ་རྣམས་ལ་ཕན་དཀའ་བས། དེང་དུས་ཀྱི་ཁ་
སྐད་དང་མཐུན་པའི་གོ་བདེའི་ལུགས་སུ་ཆོས་ཀྱི་ཤེས་བྱ་སྐོར་ཅིག་རྩོམ་སྤེལ་
བྱེད་པ་ནི་སངས་རྒྱས་ཆོས་ལུགས་ཀྱི་མཁས་པ་ཡོངས་ཀྱི་དུས་བབས་ཀྱི་འགན་
ཁུར་ཅིག་ཏུ་གྱུར་འདུག ཁྲོམ་ཚོགས་ལ་བཀའ་ཆོས་གསུང་ཆོས་གནང་སྐབས་
ཀྱང་། མི་མང་གི་ཡོན་ཚད་དང་བསྟུན་ནས་གོ་བརྡ་འཕྲོད་ཐབས་གལ་ཆེ།
སྐད་རིགས་མི་གཅིག་པའི་མི་རིགས་རྣམས་ལ་དབང་གནང་ཡང་། དབང་
བརྡ་མི་འཕྲོད་པའི་དབང་དེ་དབང་གི་གོ་མི་ཆོད་པ་མཁས་པ་རྣམས་ཀྱི་ཐུགས་
ན་གསལ། དེང་སང་ཕྱི་རྒྱལ་སོགས་ན་ཆོས་ལུགས་རང་རང་གི་རླུང་འཕྲིན་
དང་གློག་གཟུགས་ལས་ཁུངས་བཙུགས་ནས་ཆོས་ལུགས་དྲིལ་བསྒྲགས་བྱེད་
ཀྱིན་འདུག་མོད། རང་རེ་རྒྱལ་ཁབ་ནང་ཁུལ་དུ་དེ་འདྲའི་གོ་སྐབས་ཐོབ་
• 12 •



གླེང་གཞི།
དཀའ་བས། གསུང་རྩོམ་སོགས་བྲིས་ནས་གོ་བརྡ་སྤྲོད་པ་ལས་ཐབས་གཞན་
མེད་དོ། །
གནས་ཚུལ་དེ་ལྟ་བུ་ཞིག་ཡིན་པས་བོད་ཡིག་ཤེས་པ་རྣམས་ལ་སངས་
རྒྱས་ཆོས་ལུགས་ཀྱི་རྨང་གཞིའི་ཤེས་བྱའི་སྐོར་ཅིག་གོ་བདེའི་ལུགས་སུ་ཅུང་ཟད་
ངོ་སྤྲོད་བྱེད་པའི་བྱ་བ་མ་སྐུལ་དང་བླངས་ཀྱིས་གླང་ཁུར་འདི་ཕྲག་ཏུ་བླངས་སོ།།
དེ་ལ་སངས་རྒྱས་ཆོས་ལུགས་སྤྱིར་བཤད་པ་དང་། ལྟ་བའི་སྐོར་བཤད་
པ། སྤྱོད་པའི་སྐོར་བཤད་པ་གསུམ་ལས།
， 13 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའགྲུགཟིངས།
དང་པོ། སངས་རྒྱས་ཆོས་ལུགས་སྤྱིར་བཤད་པ།
སངས་རྒྱས་ཆོས་ལུགས་སྤྱིར་བཤད་པ་ལ། ༡. སངས་རྒྱས་ཀྱི་བསྟན་
པའི་བྱུང་རབས་བཤད་པ་དང་། ༣. སངས་རྒྱས་ཀྱི་གོ་དོན་བཤད་པ་དང་།
༣.ཆོས་ཀྱི་གོ་དོན་བཤད་པ་གསུམ། །
དང་པོ། སངས་རྒྱུས་ཀྱི་བསྟན་པའི་བྱུང་རབས་བཤད་པ་ནི།
དེ་ཡང་བར་སྣང་སྟོང་བའི་དབྱིངས་སུ་རྡུལ་གྲངས་དང་མཉམ་པའི་
ཞིང་ཁམས་ཡོད་ལ། དེའི་ནང་ན་འཛམ་བུ་གླིང་བྱེ་བ་ཕྲག་བརྒྱ་ཡོད་པའི་ནང་
ནས། རང་རེ་གནས་པའི་འཛམ་བུའི་གླིང་འདིར་སངས་རྒྱས་གྲངས་མེད་བྱོན་
ཅིང་། ཆོས་འཁོར་གྲངས་མེད་བསྐོར་བ་སོགས། འཁོར་བ་ལ་ཐོག་མ་མེད་
པས་སེམས་ཅན་ལ་ཐོག་མ་མེད་ཅིང་། སངས་རྒྱས་ལ་ཡང་ཐོག་མ་མེད་དོ།།
དེའི་གནད་ཀྱིས་དང་པོའི་སངས་རྒྱས་ཡོད་ཀྱང་། གོ་རིམ་གྱི་སངས་རྒྱས་དང་
པོ་མེད་པར་ཁས་ལེན་གྱིན་ཡོད། གསེར་གྱི་པད་མ་སྟོང་མཐོང་གི་བསྐལ་བ་
བཟང་བོ་འདི་ལ་སངས་རྒྱས་སྟོང་འབྱོན་པ་ལས་སྟོན་པ་ཤཱཀྱའི་ཐུབ་པའི་སྔོན་
ལ། སངས་རྒྱས་འཁོར་པ་འཇིག་དང་། སངས་རྒྱས་གསེར་ཐུབ། སངས་
རྒྱས་འོད་སྲུངས་གསུམ་རིམ་པར་བྱོན་ནས་ཆོས་འཁོར་བསྐོར། སངས་རྒྱས་
ཤཱཀྱ་ཐུབ་པ་ནི་སྐལ་བ་འདིར་བྱོན་པའི་སངས་རྒྱས་སྟོང་གི་ནང་གི་བཞི་བ་ཡིན་
པས་རྣམ་འདྲེན་བཞི་བ་ཟེར་བ་ཡིན། དེང་སང་གི་བར་དུ་འཛམ་གླིང་འདིར་
དར་ཡོད་པའི་སངས་རྒྱས་བསྟན་པ་ནི་རྣམ་འདྲེན་བཞི་བ་འདིའི་བསྟན་པ་ཡིན།
· 14 •



སངས་རྒྱས་ཆོས་ལུགས་སྤྱིར་བཤད་པ།
སྔོན་གྱི་སངས་རྒྱས་ཐམས་ཅད་ཀྱི་ཆོས་ཀྱི་ཉིང་ཁུ་ཚང་མ་བསྟན་པ་འདིའི་ནང་
དུ་འདུས་ཡོད་པས་དུས་གསུམ་བདེ་བར་གཤེགས་པའི་གཤེགས་ཤུལ་ཞེས་
གསུངས་པ་རེད།
སྟོན་པ་སངས་རྒྱས་ཤཱཀྱ་ཐུབ་པ་ནི་ཕུགས་ལུགས་ལྟར་ན་སྤྱི་ལོ་སྔོན་
གྱི༩༦༡པའི་ལོ་དང་། ཉན་ཐོས་སྡེ་བའི་ལུགས་ལ་སྤྱི་ལོ་སྔོན་གྱི༦༢ ༡ལོ་ལ་རྒྱུ་
གར་དང་བལ་བོ་གཉིས་ཀྱི་ས་མཚམས་ཀ་པི་ལ་སྟེ་སེར་སྐྱའི་གྲོང་དུ། བུ་རམ་
ཤིང་རྒྱུད་ཤཱཀྱ་རྒྱལ་བོ་ཟས་གཙང་མ་དང༌། སྒྱུ་འཕྲུལ་ཆེན་མོའི་སྲས་སུ་
བལྟམས། མཚན་ལ་དོན་ཀུན་གྲུབ་པར་གསོལ། འཁྲུངས་ནས་རིང་བོ་མ་
འགོར་བར་སྐྱེད་ཡུམ་ཚེ་ལས་འདས་ཏེ། སྐྱེད་ཡུམ་གྱི་ནུ་མོ་སྐྱེ་གུ་བདག་མོས་
གཉོར་སྐྱོང་བྱས། དགུང་ལོ་བདུན་གྱི་སྟེང་སློབ་གྲྭར་ཞུགས་ནས་ཀུན་གྱི་
བཤེས་གཉེན་སོགས་བསྟེན་ནས་ཡི་གེ རྩིས་རིག འཕོང་དང་། སྟོབས་
རྩལ་སོགས་ལ་མཁས་པར་སྦྱང་། དགུང་ལོ་བཅུ་བདུན་སྟེང་ཤཱཀྱ་མིང་ཆེན་གྱི་
བུ་མོ་ཡ་སོ་དྷ་ ར་སྟེ་གྲགས་འཛིན་མ་དང་། ས་འཚོ་མ། རི་དྭགས་སྐྱེས་མ་
རྣམས་བཙུན་མོར་བླངས་ལ། སྐུ་ན་ཕྲ་བའི་སྐབས་ཉིན་ཅིག་ཡབ་རྒྱལ་པོས་
ཁྲིད་ནས་ཞིང་རྨོ་བར་གཟིགས་མོར་ཕེབས་པས། ས་གཤགས་པའི་གསེབ་ནས་
སྲིན་བུ་མང་དུ་བྱུང་བ། བྱེའུ་རྣམས་ཀྱིས་ཐུས་ནས་ཟ་བ་མཐོང་ནས། སེམས་
ཅན་རྣམས་ཀྱི་སྡུག་བསྔལ་འདི་འདྲ་ཞིག་རེད་ཅེས་སྤྱན་ཆབ་ཤོར། གཞོན་ནུ་
མརྣམས་གླུ་གར་རྩེད་མོ་བྱེད་ཀྱང་གཟིགས་མི་འདོད་ཅིང་། ཉིན་ཞིག་མིང་
ཆེན་དང་འགྲོགས་ནས་སེར་སྐྱའི་གྲོང་ཁྱེར་རྩུལ་ཅིང་། གྲོང་ཁྱེར་གྱི་ཤར་ལྷོ་
• 15 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
ནུབ་སྒོ་གསུམ་དུ་རིམ་བཞིན་རྒས་པའི་སྡུག་བསྔལ་དང་། ན་བའི་སྡུག་བསྔལ་
མྱོང་བ་དང་། རོ་དུར་ཁྲོད་དུ་བསྐྱེལ་བ་གཟིགས་ནས་སྐྱོ་ཤས་འཁྲུངས་ཤིང་།
བྱང་སྒོར་དགེ་སློང་ཞི་དུལ་བག་ཡོད་ཆགས་བྲལ་གྱི་སྤྱོད་པ་ལྷུར་ལེན་པ་ཞིག་
གཟིགས་ནས། ཉོན་མོངས་དགྲ་རྣམས་བཅོམ་ཞིང་སྐྱེ་རྒྱུན་གཅོད། ལྷ་དང་
མི་ཡི་སྤྱོད་མཆོག་འདི་ཁོ་ན།། ཞེས་གསུངས་ཤིང་ཁྱིམ་སྤང་འདོད་ཀྱི་ཐུགས་
དགོངས་སྐྱེས། ཡབ་རྒྱལ་བོར་ཁྱིམ་ནས་འབྱུང་བའི་རེ་འདོད་ཞུས་ཀྱང་མ་
གནང་བར་ཕོ་བྲང་དམག་གི་བསྲུངས། །
དགུང་ལོ་ཉེར་དགུ་སྟེང་། མཚན་གུང་ཞིག་ལ་རྟ་མཆོག་བསྔགས་ལྡན་
བཅིབས་ཤིང་། ཞབས་ཕྱིར་འདུན་པ་ཁྲིད་དེ་བྲོས་ནས་མཆོད་རྟེན་རྣམ་དག་
དྲུང་དུ་ཕེབས། གོས་རྒྱན་དང་བཅིབ་རྟ་རྣམས་འདུན་པ་ལ་ཕོ་བྲང་དུ་འཁྱེར་
དུ་བཅུག་ཅིང་། རང་གི་སྐྲ་དང་ཁ་སྤུ་རང་གིས་བྲེགས་ཤིང་
། དུར་ཁྲོད་ཀྱི་
རས་བླངས་ནས་བསྣབས་ཏེ་དགེ་སྦྱོང་གི་བརྟུལ་ཞུགས་བླངས། པི་ས་ར་སྟེ་
ཡངས་པ་ཅན་དུ་ཕེབས་ནས་བྲམ་ཟེ་རིགས་ལྡན་དང་མཇལ། དེའི་དྲུང་དུ་
ཤིང་ལོ་གྱོན་ཞིང་ཤིང་འབྲས་ཟ་བ་དང་། ཟས་སྐོམ་གྱི་ལུས་གདུང་བར་བྱེད་པ་
དང་། ཆུར་འཇུག་པ་དང་། མེར་བསྲོ་བསོགས་ཀྱི་དཀའ་སྤྱད་ཀྱི་བརྟུལ་
ཞུགས་སྤྱོད་པ་མང་དུ་མཐོང་། རི་བོ་མདངས་ཅན་དུ་བྱོན་ནས་བྲམ་ཟེ་ལག་
སྤྱོད་དང་། རྒྱལ་པོའི་ཁབ་ཏུ་རིང་འཕུར་སོགས་བསྟེན་ནས་འཇིག་རྟེན་པའི་
ཏིང་ངེ་འཛིན་སྦྱངས་ཀྱང་། དེ་ནི་ཐར་ལམ་མིན་པར་མཁྱེན་ནས་ག་ཡརི་བོར་
ཕེབས། དེར་ཉིན་རེར་འབྲས་རྡོག་པོ་གཅིག་དང་ཤུག་འབྲས་གཅིག་རེ་བཞེས་
• 16 •



སངས་རྒྱས་ཆོས་ལུགས་སྤྱིར་བཤད་པ།
ནས་ཏིང་ངེ་འཛིན་ལ་མཉམ་པར་བཞག་ཅིང་ལོ་དྲུག་ཏུ་དཀའ་བ་སྤྱད་ཅིང་།
དཀའ་སྤྱད་དེ་ཡང་ཐར་ལམ་མིན་པར་གཟིགས་ནས་ཏིང་ངེ་འཛིན་དེ་ལས་
བཞེངས་ཏེ། ཆུ་བོ་ནརཉྫ་ནེ་འགྲམ་དུ་གཤེགས་ནས་སྐུ་ཁྲུས་མཛད། དུས་
དེར་བུ་མོ་ལེགས་སྐྱེས་མས་རྒྱལ་བུ་སྐུ་ལུས་ཤིན་ཏུ་རིད་པ་མཐོང་ནས་འོ་ཞོ་ཕུལ་
ཏེ་སྐུ་ལུས་གསོས་ཤིང་། རྡོ་རྗེ་གདན་དུ་བྱོན་ནས་རྩྭ་འཚོང་བཀྲ་ཤིས་ལ་རྩྭ་
དུར་བ་བསླང་ནས་གདན་བྱས་ཏེ་བྱང་ཆུབ་ཤིང་གི་དྲུང་དུ་ཏིང་ངེ་འཛིན་ལ་
སྙོམས་པར་ཞུགས་པ་ན། བདུད་དགའ་རབ་དབང་ཕྱུག་གིས་བདུད་ཀྱི་བུ་མོ་
མང་བོ་མང་གས་པ་དང་། བདུད་དམག་དྲངས་ནས་མཚོན་ཆ་འཕེན་པ་
སོགས་ཀྱི་བར་ཆད་བརྩོན་པ་བྱམས་པའི་ཏིང་ངེ་འཛིན་གྱིས་བཅོམ་པར་བྱས།
ཏིང་ངེ་འཛིན་ལ་སྙོམས་པར་ཞུགས་ནས་རྟེན་འབྲེལ་ཡན་ལག་ལུགས་འབྱུང་
ལྡོག་ཏུ་སྒོམ་པས། སྲོད་ལ་བདུད་བཏུལ་ཞིང་དེའི་ནང་པར་བྱང་ཆུབ་བརྙེས་
ཤིང་། བོད་ཀྱི་ཡིག་ཚང་ལྟར་ན། བྱང་ཆུབ་ བརྙེས་པའི་རྗེས་ སུ་ཆོས་མ་
གསུངས་པར་ལྗོངས་རྒྱུར་གཤེགས་ཤིང་། རྒྱུ་ཡིག་ ཏུ་མདོ་རྒྱ་ཆེར་རོལ་ བ་
སོགས་ཀྱི་རྗེས་སུ་འབྲངས་ནས། བདུན་ཕྲག་གཉིས་པར་འཁོར་བྱང་ཆུབ་
སེམས་དཔའ་མང་བོར་རྒྱ་ཆེར་རོལ་བ། སྡོང་བོ་བཀོད་པའི་མདོ་སོགས་མདོ་
སྡེ་ཕལ་པོ་ཆེའི་སྐོར་གསུངས་ཟེར། དེའི་རྗེས་བདུན་ཕྲག་བདུན་པར་རི་བོ་
མདངས་ཅན་དུ་བྱོན་པ་ནས་ལྷག་སྤྱོད་དང་རིང་འཕུར་འདུལ་བར་དགོངས་
ཀྱང་དེ་གཉིས་འདས་ནས་མེད་པས། དྲང་སྲོང་ལྷུང་བ་རི་དྭགས་ཀྱི་ནགས་སུ་
ཕེབས་ནས་ཀུན་ཤེས་ཀོ་ཏི་ཅུ་སོགས་འཁོར་ལྔ་སྡེ་ལ་བདེན་བཞི་ཆོས་འཁོར་
• 17 .



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བད་བ་ཕན་བདེ་རྒྱ་མཚོའི་གྲུགཐིངས།
བསྐོར་བ་དང་། སོ་ཐར་གྱི་མདོ་སོགས་གསུང་བ་དེ་ལ་འཁོར་ལོ་དང་པོ་ཟེར།
དེའི་རྗེས་སུ་བྱ་རྒོད་ཕུང་བོའི་རིར་མགོན་མེད་ཟས་སྦྱིན་གྱི་ཀུན་དགའ་
ར་བ། འོལ་མའི་ཚལ་སོགས་སུ་བྱང་སེམས་ཀྱི་འཁོར་དང་འོད་སྲུངས་དང་
རབ་འབྱོར་སོགས་ཉན་ཐོས་དགྲ་བཅོམ་པའི་འཁོར་མང་བོར་ཤེར་ཕྱིན་གྱི་མདོ་
གསུངས་ནས་འཁོར་ལོ་བར་བ་མཚན་ཉིད་མེད་པའི་ཆོས་འཁོར་བསྐོར། །
ཕྱིས་སུ་ཡངས་པ་ཅན་དང་རི་བོ་མ་ལ་ཡ་སོགས་སུ་མདོ་སྡེ་དགོངས་པ་
ངེས་འགྲེལ། ལིང་ཀར་གཤེགས་པའི་མདོ་སོགས་འཁོར་ལོ་ཐ་མ་ལེགས་པར་
རྣམ་པར་ཕྱེ་བའི་འཁོར་ལོ་བསྐོར། གཞན་རྒྱ་གར་ལྷོ་ཕྱོགས་ཀྱི་རྒྱུ་མཚོའི་གླིང་
ཕྲན་འབྲས་སྤུང་གི་མཆོད་རྟེན་ཆེན་པོར་དུས་འཁོར་རྩ་རྒྱུད་དང་། ཨོ་རྒྱན་གྱི་
རྒྱལ་བོ་ཨིན་དྲ་བོ་ཏི་སོགས་ལ་གསང་འདུས་རྩ་རྒྱུད་གསུངས་པ་སོགས་གསང་
སྔགས་ཀྱི་རྒྱུད་སྡེ་སོགས་གསུངས་སོ།།
མདོར་ན་དགུང་ལོ་སོ་ལྔའི་སྟེང་མངོན་པར་རྫོགས་པའི་སངས་རྒྱས་
ནས། གྱད་ཀྱི་གྲོང་རྩ་ཅན་དུ་ཤིང་སཱ་ལའི་ནགས་སུ་སྐུ་མྱ་ངན་འདས་པའི་བར་
ལ་ལོ་བཞི་བཅུ་ཞེ་ལྔར་ཆོས་གསུངས་ཤིང་འཁོར་རྣམ་བཞི་བསྐྱངས། སངས་
རྒྱས་པའི་རྗེས་ཀྱི་ལོ་དྲུག་པ་ལ་ཡབ་ཀྱིས་གདན་དྲངས་ནས་ཡབ་ཀྱི་ཕོ་བྲང་དུ་
བྱོན་ཏེ་ཆོས་གསུངས་ཤིང་མ་ཡར་སྐྱེ་དགུ་བདག་མོ་དང་བཙུན་མོ་གྲགས་འཛིན་
མ་ཡང་རབ་ཏུ་བྱུང་། སྟོན་པ་དགུང་ལོ་ཉེར་དགུའི་སྟེང་ཁྱིམ་སྤངས་སྐབས་
བཙུན་མོ་གྲགས་འཛིན་མའི་ལུས་ན་སྲས་གཅིག་ཆགས་པའི་མཚན་ལ་ར་ཧུ་ལ་
ཟེར། དེ་ལོ་བཅོ་ལྔའི་སྟེང་སྟོན་པའི་རྗེས་སུ་ཞུགས་ནས་རབ་ཏུ་བྱུང་ངོ་
།
• i8 •



སངས་རྒྱས་ཆོས་ལུགས་སྤྱིར་བཤད་པ།
སྟོན་པ་ཐུགས་རྗེ་ཅན་གཤེགས་ཁར་བསྟན་པ་འོད་སྲུངས་ཆེན་པོ་ལ་གཏད་དོ།།
དེ་ཡང་ཐེག་དམན་གྱི་འདོད་ཚུལ་ལྟར་ན་སྟོན་པ་འདི་སྐུ་ཚེ་འདི་ལ་སངས་རྒྱས་
ཤིང་། རྒྱལ་བུ་དོན་གྲུབ་སོ་སྐྱེས་གནས་སྐབས། བྱང་ཆུབ་ཤིང་དྲུང་དུ་བྱུང་
ཆུབ་ཆེན་པོ་བརྙེས་པ་ནས་སངས་རྒྱས་སུ་འཇོག རང་རེ་ཐེག་པ་ཆེན་པོའི་
ལུགས་ལ་ སྟོན་པ་འདི་དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་
བསྐལ་ཆེན་གྲངས་མེད་གསུམ་དུ་ཚོགས་བསགས། མཐར་འོག་མིན་དུ་ལོངས་
སྐུའི་རྟེན་ལ་སངས་རྒྱས་ནས། ཞིང་ཁམས་རབ་འབྱམས་རྒྱ་མཚོར་སྤྲུལ་སྐུ་བྱེ་
བ་ཕྲག་བརྒྱར་སྤྲུལ་ནས་འགྲོ་དོན་མཛད་པ་རྣམས་ཀྱི་ནང་ནས་སྤྲུལ་སྐུ་གཅིག་
དགའ་ལྡན་དུ་ལྷའི་བུ་དམ་པ་ཏོག་དཀར་དུ་འཁྲུངས་ཤིང་། དེ་ཉིད་འཛམ་
གླིང་འདིར་བསྟན་པ་སྤེལ་བའི་ཆེད་དུ་གླང་ཆེན་ཐལ་ཀར་མཆེ་བ་དྲུག་ལྡན་གྱི་
གཟུགས་སུ་ཡུམ་སྒྱུ་འཕྲུལ་ཆེན་པོའི་ལྷུམས་སུ་ཞུགས་པ་སོགས་སོ་སྐྱེས་ཀྱི་མཛད་
པ་དང་སངས་རྒྱས་ཀྱི་མཛད་པ་གཉིས་བསྟན་ནས་སེམས་ཅད་རྣམས་ཐར་ལམ་
ལ་འགོད་པར་འདོད་ཅིང་། རྒྱལ་བུ་དོན་གྲུབ་བྱང་སེམས་སྲིད་པ་ཐ་མ་བ་ཡིན་
པར་ཁས་མི་ལེན་ནོ།། སྟོན་པ་ཞལ་བཞུགས་དུས། གདུལ་བྱ་རྣམས་ཀྱི་ཁམས་
དང་། བསམ་ པ་ དང་ མོས་ པ་ བཞིན་དུ་ཆོས་ ཀྱི་རྣམ་ གྲངས་ མང་ དུ་
གསུངས་ཡང་། ཉན་ཐོས་རྣམས་ཀྱིས་ཟིན་བྲིས་བཏབ་ནས་གླེགས་བམ་དུ་
བྱས་པ་མི་སྣང་ལ། སྟོན་པ་མྱ་ངན་ལས་འདས་པའི་རྗེས་སུ་སངས་རྒྱས་ཀྱི་
བཀའ་གསུང་རྣམས་བརྗེད་དུ་དོགས་ནས། འོད་སྲུངས་ཆེན་པོས་རྒྱལ་བོའི་
ཁབ་ཀྱི་ཤིང་ལོ་མ་བདུན་པའི་ཕུག་ཏུ་དགྲ་བཅོམ་པ་ལྔ་བརྒྱ་བསྡུས་ཏེ། རྒྱལ་བོ་
：19：



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེ་བད་པ་ཕན་བདེ་རྒྱུ་མཚོའི་གྲུགཟིངས།
ཨཛ་ཏཱ་སྟེ་མ་སྐྱེས་དགྲས་ཆ་རྐྱེན་སྦྱར་ནས་དབྱར་ཟླ་གསུམ་ལ་མཚམས་བཅད་
དེ། ཀུན་དགའ་བོས་མདོ་སྡེ་དང་། ཉེ་བར་འཁོར་གྱིས་འདུལ་བ། འོད་
སྲུངས་ཆེན་པོས་མངོན་པ་བཀའ་བསྡུས་མཛད། དེ་ནི་སངས་རྒྱས་ཀྱིས་བཀའ་
བསྩལ་བའི་ཚིག་བློར་བཟུང་བ་རྣམས་གསུང་རབ་གླེགས་བམ་དུ་བཀོད་པ་ཡིན།
དེ་ལ་བཀའ་བསྡུ་དང་པོ་ཟེར་རོ། །
སྟོན་པ་འདས་ནས་ལོ་བརྒྱ་དང་བཅུ་ན་ཡངས་པ་ཅན་ཏེ་བི་ས་ལའི་དགེ་
སློང་རྣམས་རུང་བ་མ་ཡིན་པའི་གཞི་བཅུ་ཞེས་པ་འདུལ་ཁྲིམས་འགལ་བའི་སྤྱོད་
པ་སྤྱད་པ་དག་བཅོས་བྱ་ཕྱིར་དགྲ་བཅོམ་པ་གྲགས་པས། དགྲ་བཅོམ་པའི་
དགེ་སློང་བདུན་བརྒྱ་བསྡུས་ནས་ཡངས་པ་ཅན་གྱི་གནས་ཀུསྨྲ་པུ་རི་ཞེས་བྱ་
བར་བཀའ་བསྡུ་མཛད་པ་ལ་བཀའ་བསྡུ་གཉིས་པ་ཟེར་རོ། འདི་ལ་བུ་སྟོན་
ཆོས་འབྱུང་སོགས་སུ་ཆོས་རྒྱལ་མྱ་ངན་མེད་ཀྱིས་ཡོན་སྦྱར་ནས་བཀའ་བསྡུ་བྱས་
པར་གསུངས་པ་ནི་ལོ་ཚིགས་མི་འགྲིག་པས་ནོར་བར་སྣང་ངོ་། །
བཀའ་བསྡུ་གསུམ་པ་དང་། བཞི་བ་སོགས་ཀྱི་བཤད་ཚུལ་མི་གཅིག་
པས། ལྷོ་རྒྱུད་ཉན་ཐོས་སྡེ་བའི་ལུགས་ལྟར་ན་སྟོན་པ་མྱ་ངན་ལས་འདས་ནས་
ལོ་ཉིས་བརྒྱ་དང་སོ་ལྔ་པ་རྒྱལ་པོ་མྱ་ངན་མེད་ཁྲི་ལོ་བཅོ་ལྔ་པ་ལ་དགེ་སློང་མོའུ་
འགལ་གྱི་བུ་དེ་སྱས་སངས་རྒྱས་པའི་དགེ་སློང་སྟོང་ཕྲག་གཅིག་བསྡུས་ནས་པ་
ཊ་རིར། རྒྱལ་བོས་རྒྱབ་སྐྱོར་དང་ཆ་རྐྱེན་གནང་ནས་བཀའ་བསྡུ་གསུམ་པ་
མཛད་ཟེར། དེ་ཡང་རྒྱལ་བོ་མྱ་ངན་མེད་ཀྱིས་ནང་བསྟན་ལ་ཧ་ཅང་དད་ཞེན་
ཆེ་བའི་ཕྱི་རོལ་བ་རྣམས་ཀྱང་ནང་བའི་དགེ་སློང་དུ་བརྫུས་ནས་ཆོས་ལོག་མང་
：20：



སངས་རྒྱས་ཆོས་ལུགས་སྤྱིར་བཤད་པ།
དུ་སྤེལ་ཞིང་བསྟན་པ་དྲི་བཅས་སུ་གྱུར་པ་དག་ཐེར་བྱ་ཕྱིར་བཀའ་བསྡུ་གསུམ་
པ་མཛད་ཟེར། ཐམས་ཅད་ཡོད་པར་སྨྲ་བའི་ལུགས་ལ་བཀའ་བསྡུ་བཞི་བ་
ཡང་ཡོད་པས།
དེ་ནས་སྟོན་པ་མྱ་ངན་ལས་འདས་ནས་ལོ་བཞི་བརྒྱ་ན་ཀསྨི་རའི་ཛཱ་ལན་
ད་རེར་རྒྱལ་བོ་ཀནྣི་ཀས་ཡོན་སྦྱར་ནས་སློབ་དཔོན་དབྱིག་བཤེས་ཀྱིས་དགྲ་
བཅོམ་པ་ལྔ་བརྒྱ་བསྡུས་ནས་མདོ་འགྲེལ་ཨུ་པ་དེ་ཤ་ཤོ་ལོ་ཀ་འབུམ། འདུལ་
བའི་རྣམ་བཤད་ཤོ་ལོ་ཀ་འབུམ། མངོན་པའི་རྣམ་བཤད་བྱེ་བྲག་བཤད་
མཛོད་ཤོ་ལོ་ཀ་འབུམ་བམ་པོ་ཉིས་བརྒྱ་བ་བཅས་བརྩམས་ནས་སྡེ་བ་བཅོ་
བརྒྱད་དུ་གྱེས་པ་རྣམས་འདུམ་པར་བྱས་ཟེར་རོ། ཡང་རྒྱ་འགྱུར་སློབ་དཔོན་
དབྱིག་གཉེན་གྱི་བྱུང་རབས་སུ་སྟོན་པ་འདས་ནས་ལོ་ལྔ་བརྒྱ་སོང་མཚམས་
བཀའ་བསྡུ་བཞི་བ་མཛད་ཅེས་ཟེར་བས་གང་ཡིན་ཐག་གཅོད་དཀའ་འོ། །
སྟོན་པ་མྱ་ངན་ལས་འདས་ནས་ལོ་སུམ་བརྒྱ་ལྷག་ལ་ཐེག་དམན་གྱི་ཆོས་
དར་ཤུགས་ཆེ་བར་སྣང་ལ་ཐེག་དམན་ནང་གསེས་སྡེ་བ་བཅོ་བརྒྱད་དུ་གྱེས་
ཤིང་། བཀའི་དགོངས་པ་འགྲེལ་བ་ལ་བྱེ་བྲག་སྨྲ་བ་དང་མདོ་སྡེ་བའི་ལུགས་
གཉིས་བྱུང་ངོ༌། །
སྟོན་པ་ འདུས་ ནས་ ལོ་ བཞི་ བརྒྱའི་མཚམས་ སུ་ མགོན་ པོ་ ཀླུ་ སྒྲུག་
འཁྲུངས་ནས་ཤེར་ཕྱིན་གྱི་དངོས་བསྟན་སྟོང་ཉིད་ཀྱི་རིམ་པའི་སྐོར་ལ། དབུ་
མ་རིགས་ཚོགས་དྲུག་སོགས་རིགས་པའི་གཞུང་ལུགས་འཇིག་རྟེན་ན་ཟླ་དང་
བྲལ་བ་བརྩམས་ནས་རྒྱལ་བའི་དགོངས་པ་དྲི་མ་མེད་པ་གསལ་བར་མཛད།
· 21 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཐིངས།
དེའི་རྗེས་འབྲང་ཨརྱ་དེ་བ། སངས་རྒྱས་བསྐྱངས། ལེགས་ལྡན་འབྱེད། ཟླ་
བ་གྲགས་པ། ཞི་བ་འཚོ། ཡེ་ཤེས་སྙིང་བོའི་སྡེ། ཀཱ་མ་ལ་ཤི་ལ། ཨ་ཏི་ཤ།
རྗེ་བློ་བཟང་གྲགས་པ་སོགས་འཕགས་བོད་ཀྱི་དབུ་མའི་གཞུང་ལུགས་འཛིན་པ་
མང་དུ་བྱུང་ནས་དབུ་མའི་ལྟ་བའི་འཆད་ཉན་སྤེལ་བར་མཛད།
སྟོན་པ་སངས་རྒྱས་ནས་ལོ་དགུ་བརྒྱའི་མཚམས་སུ་སློབ་དཔོན་ཐོགས་
མེད་དང་། དབྱིག་གཉེན་སྐུ་མཆེད་འཁྲུངས་ནས། ཐོགས་མེད་ཀྱིས་རྗེ་
བཙུན་བྱམས་པ་ལས་བྱམས་ཆོས་སྡེ་ལྔ་གསན་ནས། རྣལ་འབྱོར་སྤྱོད་པའི་ས་
སྡེ་ལྔ་དང་སྡོམ་རྣམ་གཉིས་སོགས་མཛད་ཅིང་། ཤེར་ཕྱིན་གྱི་སྦས་དོན་མངོན་
རྟོགས་ཀྱི་རིམ་པ་ལ། ལྟ་སྤྱོད་གཉིས་སུ་ཕྱེས་པའི་སྤྱོད་པའི་ཆ་གཙོ་བོར་བྱས་
ནས་རྒྱ་ཆེར་སྤེལ་བར་མཛད་དོ།། དེ་ཡང་མདོ་སྡེ་རྒྱན་དང་འབྱེད་གཉིས་ཀྱི་
དགོངས་པ་གཞིར་བྱས་པའི་སེམས་ཙམ་ལུགས་ཀྱི་ལྟ་བའི་སྲོལ་ཕྱེས་ཤིང་།
གཅུང་དབྱིག་གཉེན་གྱིས་སེམས་ཙམ་པའི་གཞུང་གྲགས་ཆེན་རབ་བྱེད་སུམ་ཅུ་
བ་དང་། ཉི་ཤུ་བ་བརྩམས་ནས་སེམས་ཙམ་པའི་ལུགས་གསལ་བར་མཛད་དོ།།
དེ་ཡང་བྱམས་པ་དང་ཐོགས་མེད་ཀྱི་གཞུང་གི་རྗེས་སུ་འབྲང་སྟེ་ཤེར་ཕྱིན་གྱི་
དགོངས་པ་འགྲེལ་བ་ལ་འཕགས་པ་རྣམ་གྲོལ་སྡེ་དང༌། བཙུན་པ་གྲོལ་སྡེ།
སིངྒ་བཟང་བོ་སོགས་དང་། སེམས་ཙམ་པའི་ལུགས་ཀྱི་རྗེས་འབྲང་། བློགྲོས་
བརྟན་པ་དང་། སློབ་དཔོན་ཆོས་སྐྱོང་དང་། ཚུལ་ཁྲིམས་བཟང་བོ། ཐཱང་
གི་སློབ་དཔོན་སྡེ་སྣོད་གསུམ་པ་སོགས་ཀྱིས་སེམས་ཙམ་པའི་ལྟ་བ་སྤེལ་བ་ལ་
བྱས་རྗེས་དཔེ་མེད་བཞག རིགས་པའི་རྗེས་འབྲང་གི་སེམས་ཙམ་པའི་གཞུང་
• 22：



སངས་རྒྱས་ཆོས་ལུགས་སྤྱིར་བཤད་པ།
རྩོམ་པ་ལ། ཕྱོགས་གླང་ཆོས་གྲགས་གཉིས་དང། ལྷག་པར་ཚད་མ་སྡེ་བདུན་
རྩོམ་མཁན་ཆོས་གྲགས་ནི་དེང་སང་ནུབ་ཕྱོགས་ཀྱི་མཁས་པ་རྣམས་ཀྱང་བསྟོད་
བསྔགས་དཔེ་མེད་མཛད་པར་སྣང་ངོ་།།
དུས་རབས་ བཅུ་ གཅིག་ པའི་ དཀྱིལ་ ནས་ བརྩམས་ ཏེ། རྒྱུ་ གར་
འཕགས་པའི་ཡུལ་དུ་ཀླ་ཀློས་དབང་བསྒྱུར་ནས་རྒྱལ་བསྟན་བསྣུབས་པར་བྱས་
ཤིང་ སེང་ག་ལའི་སློབ་དཔོན་དྷརྨ་པ་ལས་སྤྱི་ལོ་ཆིག་སྟོང་བརྒྱད་བརྒྱ་གོ་
གཉིས་ལོར་རྒྱ་གར་དུ་མཱ་ཧ་བོ་དྷི་ཆོས་ཚོགས་བཙུགས་ནས་རྒྱལ་བསྟན་སླར་
གསོའི་མགོ་བརྩམས་པའི་བར་ལ་རྒྱ་གར་ན་བསྟན་པ་ཤུལ་མེད་དུ་བཏང་ནས་
ལོ་བརྒྱད་བརྒྱ་ཙམ་སོང་བར་སྣང་ལ། དེང་སང་རྒྱ་གར་དུ་ནང་བསྟན་ཡོད་པ་
སློབ་དཔོན་དེའི་དྲིན་དང་། བོད་བརྒྱུད་ནང་བསྟན་གྱི་ཉི་འོད་རྒྱ་གར་དུ་
འཕྲོས་པའི་དྲིན་ཡིན་ནོ། །
སྤྱི་ལོ་མ་ཚུགས་གོང་གི་ལོ་གཉིས་པར་རྒྱ་ནག་ཡུལ་དུ་བསྟན་པའི་དབུ་
བརྙེས་ཤིང་། ཐན་ཐེ་ཙུང་། ཟན་ལུང་ཙུང་། དཔའ་ཡན་ཙུང་སོགས་དབུ་
མ་བའི་གྲུབ་མཐའ་འཛིན་པའི་ཆོས་རྒྱུད་དང་། སེམས་ཙམ་སྨྲ་བ་ཧྥ་ཤང་ཙུང་།
འདུལ་བའི་རྒྱུད་འཛིན་ལུས་ཙུང་། བསམ་གཏན་པ་ཁྲན་ཙུང་། དག་ཞིང་དུ་
སྐྱེ་བར་སྨོན་པའི་ཅིན་ཐུ་ཙུང་སྟེ་ས་གཙང་མ་བ་སོགས་གྲུབ་མཐའ་ཆོས་རྒྱུད་
མང་དུ་བྱུང་བར་སྣང་ལ། དེང་སང་བསམ་གཏན་པ་དང་། ས་གཙང་མ་བ་
ལས་གྲུབ་མཐའ་ཆོས་རྒྱུད་གཞན་ནུབ་ནས་མེད་དོ། ཀྲུང་གོའི་མངའ་ཁོངས་
དེང་སང་ཞིན་ཅང་དུ་འབོད་པའི་ལི་ཡུལ་དུ་སྤྱི་ལོ་སྔོན་གྱི་ལོ་ཉིས་བརྒྱ་ལྷག་གི་
• 23 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤདཔལན་དེ་རྒྱུ་མཚོའི་གྲུ་གཟིངས།
སྔོན་ནས་ཐེག་ཆེན་གྱི་བསྟན་པ་ཤིན་ཏུ་དར་ཆེ་བར་སྣང་ལ། ཏུ་རུ་ཁའི་ཡི་
གེར་བསྒྱུར་པའི་བཀའ་ཆོས་སྣ་ཁ་སུམ་བརྒྱ་ལྷག་ཡོད་པར་སྣང་། མཆོད་རྟེན་
དང་། བྲག་ཕུག ལོགས་རིས་སོགས་ད་ལྟའི་བར་དུ་མཇལ་རྒྱུ་རྟེན་གསུམ་
ཡང་མང་དུ་འདུག་གོ །།
བོད་ཡུལ་དུ་བོད་རྒྱལ་ཉེར་དྲུག་པ། ལྷ་ཐོ་ཐོ་རི་གཉན་བཙན་གྱི་རིང་
ལ་ཙིནྟ་མ་ནིའི་གཟུངས་དང་། སྤང་སྐོང་ཕྱག་བརྒྱ་བ་སོགས་རྒྱལ་བོའི་ཕྱག་ཏུ་
སོན་པས་དམ་པའི་ཆོས་ཀྱི་དབུ་བརྙེས་པར་འཇོག་
དེ་ནས་ལོ་བརྒྱ་ལྷག་གི་རྗེས་སུ་བོད་རྒྱལ་རྒྱལ་རབས་སོ་གསུམ་པ་སྲོང་
བཙན་སྒམ་པོའི་རིང་ལ། ཐོན་མི་སམ་བྷོ་ཊས་བོད་ཡིག་བརྩམས་ཤིང་། སྤྱན་
རས་གཟིགས་ཀྱི་མདོ་རྒྱུད་ཉེར་གཅིག་སོགས་བསྒྱུར་ནས་སྤྱན་རས་གཟིགས་
བོད་ཀྱི་ལྷ་སྐལ་དང་། མ་ཎི་ཡིག་དྲུག་བོད་ཀྱི་ཆོས་སྐལ་དུ་བྱས་ཤིང་། ཆོས་
དང་མཐུན་པའི་མི་ཆོས་གཙང་མ་བཅུ་དྲུག་གི་ཁྲིམས་བཅོས་པ་དང་། ར་ས་
འཕྲུལ་གྱི་གཙུག་ལག་ཁང་སོགས་བཞེངས་པ་སོགས་ཀྱིས་དམ་པའི་ཆོས་ཀྱི་སྲོལ་
བཏོད། །
ཁྲི་སྲོང་ལྡེ་བཙན་གྱི་རིང་ལ་བསམ་ཡས་བཞེངས་ནས་དགེ་འདུན་གྱི་སྡེ་
བཙུགས་ཤིང་། སྒྲ་སྒྱུར་གླིང་བཙུགས་ནས་བཀའ་བསྟན་མང་བོ་བསྒྱུར་པ་
སོགས་ཀྱི་མགོ་བརྩམས་ཤིང་། དེ་རྗེས་སུ་ཁྲི་ལྡེ་སྲོང་བཙན་རལ་བ་ཅན་སོགས་
ཀྱིས་ཀྱང་དེ་རྒྱུན་བསྐྱངས་ནས་རྒྱལ་བསྟན་སྐྱོང་བའི་ལག་རྗེས་ཟླ་མེད་པ་བཞག་
• 24 •



སངས་རྒྱས་ཆོས་ལུགས་སྤྱིར་བཤད་པ།
དུས་རབས་དགུ་བའི་དཀྱིལ་ཙམ་ལ། བོད་ཀྱི་རྒྱལ་རབས་ཞེ་གཉིས་པ་
གླང་དར་མ་ཨུ་དུམ་བཙན་གྱིས་རྒྱ་ཡུལ་དུ་ ཐཱང་ཨུ་ཙོང་གིས་རྒྱལ་བསྟན་
བསྣུབས་པ་དང་དུས་མཉམ་དུ། བོད་ཀྱི་རྒྱལ་བསྟན་ཡང་སྒྲུབ་པར་བྱས།
བསྟན་པ་སྣུབ་མཁན་རྒྱ་རྒྱལ་ཐང་ཨུ་ཙོང་རྒྱལ་ས་ལོ་བདུན་དང་། གླང་དར་ལོ་
བཞི་ཙམ་ལས་མ་ཐུབ་པར་ངན་ཤིར་སོང་། རྒྱ་ཡུལ་དུ་ཨུ་ཙོང་ཤི་བའི་རྗེས་སུ་
དེའི་བུ་ཞོན་ཙང་གིས་དེ་མ་ཐག་ཏུ་བསྟན་པ་གསོས་ཤིང་། གླང་དར་གྱིས་ཀྱང་
རྒྱལ་བསྟན་བསྣུབས་པ་རྐྱེན་བྱས་ནས་རྒྱལ་བློན་ནང་མི་མཐུན་པར་གྱུར་ཅིང་།
གོ་སྐབས་དེར་བརྟེན་ནས་འབངས་གྱེན་ལོག་བྱུང་སྟེ་གཅིག་མཐུན་གྱི་བོད་རྒྱལ་
སྲིད་གཞུང་ཡང་སིལ་འཐོར་དུ་གྱུར་པ་ཡིན་ནོ།། གླང་དར་གྱིས་བསྟན་པ་
བསྣུབས་ནས་དུས་རབས་བཅུ་བའི་དཀྱིལ་སྨད་ཙམ་ལ་བསྟན་པ་ཕྱི་དར་གྱི་མགོ་
བརྩམས་པའི་བར་ལོ་བརྒྱ་དང་བཞི་བཅུ་ལྷག་སོང་ངོ་། །
བོད་དུ་དར་བའི་སངས་རྒྱས་ཀྱི་བསྟན་པ་འདི་ནི་ཐེག་པ་ཆེན་པོའི་
ལུགས་ཡིན་ལ། ཐེག་ཆེན་ལ་མདོ་ལུགས་དང་། སྔགས་ལུགས་གཉིས་ཡོད་ལ།
རྒྱ་ཡུལ་དུ་དར་བ་ནི་མདོ་ལུགས་དང་། བོད་དུ་དར་བ་ནི་མདོ་སྔགས་ཟུང་
འབྲེལ་གྱི་ལུགས་ཡིན་ལ། གྲུབ་མཐའི་ཕྱོགས་ལ་གྲུབ་མཐའ་སྨྲ་བ་བཞིའི་
གཞུང་ལུགས་ཀྱི་འཆད་ཉན་ཙམ་ཡོད་ཀྱང་། བོད་ཀྱི་ཆོས་རྒྱུད་གང་ཡང་རང་
ལུགས་ཀྱི་གྲུབ་མཐའ་དབུ་མ་བ་ཡིན་པར་ཁས་ལེན་བྱེད་ཀྱིན་ཡོད།
བོད་དུ་རང་རང་གི་ཆོས་རྒྱུད་བླ་རྒྱུད་མི་འདྲ་བའི་དབང་གིས་གསང་
སྔགས་རྙིང་མ་དང་གསང་སྔགས་གསར་མ་གཉིས་ཡོད་ལ། གསར་མ་ལ་ཡང་
· 25.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཐིངས་
བཀའ་གདམས། ས་སྐྱ། བཀའ་རྒྱུད། ཇོ་ནང་
། དགེ་ལྡན། ཞི་བྱེད།
གཅོད་ཡུལ་སོགས་ཆོས་རྒྱུད་མི་འདྲ་བ་དུ་མ་ཡོད་ལ། བཀའ་རྒྱུད་ནང་གསེས་
ལ་ཡང་། ཤངས་དྭགས་གཉིས་དང་། དྭགས་པོའི་བཀའ་རྒྱུད་ལས། ཀརྨ།
ཕག་གྲུ་སོགས་ཆེ་བཞི་ཆུང་བརྒྱད་དུ་གྲགས་པ་སོགས་བྱུང་ངོ་། ཆོས་རྒྱུད་
ཐམས་ཅད་ཀྱང་རྒྱལ་བསྟན་དཔག་བསམ་ལྗོན་པ་གཅིག་གི་སྟེང་གི་ཡལ་ག་ཡིན་
པས། རང་རང་ལ་རྩལ་དུ་བཏོན་པའི་འཕགས་ཆོས་ཀྱི་ཁྱད་པར་མེ་ཏོག་
དཀར་དམར་སྣ་ཚོགས་ཡོད་ཀྱང་མཐར་ཐུག་གི་འབྲས་བུ་ཐར་བ་དང་ཐམས་
ཅད་མཁྱེན་པའི་གོ་འཕང་ལ་མཆོག་དམན་གྱི་ཁྱད་པར་ཡོད་པ་མ་ཡིན་ནོ།།
གཉིས་པ། སངས་རྒྱས་ཀྱི་གོ་དོན་བཤད་པ་ལ།
སངས་རྒྱས་ཞེས་པའི་སྒྲ་དོན་ནི་མ་རིག་པའི་གཉིད་ལས་སངས་པ་སྟེ་
སད་པ་དང། བློ་སྟོབས་རྒྱས་ནས་ཤེས་བྱའི་ཁྱོན་ཀུན་ཁྱབ་པས་ན་སངས་རྒྱས་
སོ།། དེ་ཡང་སངས་ ཞེས་པ་སྒྲིབ་གཉིས་བག་ཆགས་དང་བཅས་པ་ཟད་པར་
སྤངས་པའི་སྤང་བ་ཕུན་ཚོགས་དང་། རྒྱས་ཞེས་པ་ཤེས་བྱ་ཇི་ལྟ་བ་དང་ཇི་
སྙེད་པ་མངོན་སུམ་དུ་རྟོགས་པའི་རྟོགས་པ་ཕུན་ཚོགས་རྒྱས་པའོ།། ཡང་ན་
སངས་ཞེས་པ་མ་རིག་པ་གཙོ་བྱས་པའི་སྐྱོན་ཀུན་ཟད་པ་དང་། རྒྱས་ཞེས་པ་
སྐུ་གསུང་ཐུགས་གསུམ་གྱི་ཡོན་ཏན་ནམ། མཁྱེན་བརྩེ་ནུས་གསུམ་གྱི་ཡོན་
ཏན་ཀུན་མངོན་པར་རྫོགས་པར་རྒྱུས་ཞེས་པའོ། མདོར་ན་སངས་རྒྱས་ཞེས་
པ་ནི་སྐྱོན་ཀུན་ཟད་ཡོན་ཏན་ཀུན་རྫོགས་ཀྱི་སྐྱེས་བུའི་དོན་ནོ།། ་ ་
འོ་ན། སྐྱོན་ཀུན་ཟད་ཅེས་པའི་སྐྱོན་དེ་ག་འདྲ་ཞིག་ཡིན། ཡོན་ཏན་
，26 •



སངས་རྒྱས་ཆོས་ལུགས་སྤྱིར་བཤད་པ།
ཀུན་རྫོགས་ཞེས་པའི་ཡོན་ཏན་དེ་ག་འདྲ་ཞིག་ཡིན་ཞེ་ན་བཤད་པར་བྱ་སྟེ། དེ་
ཡང་སེམས་ཅན་སོ་སྐྱེས་ཕལ་བའི་གནས་སྐབས་ན། སེམས་ཀྱི་སྟེང་ན་གློ་བུར་
གྱི་དྲི་མ་ཡོད་པས། སེམས་མི་གསལ་ཞིང་མུན་པ་འཐིབས་པ་དང་། ཆུ་རྙོག་
པ་ལྟ་བུར་གྱུར་འདུག་པས་ཡིད་ལ་ཤར་ཚད་ཐམས་ཅད་ཕྱིན་ཅི་ལོག་ཏུ་གྱུར་
འདུག་ཅིང་། མི་གཙང་བ་ལ་གཙང་བར་འཛིན་པ་དང་། སྡུག་བསྔལ་ལ་
བདེ་བར་འཛིན་པ་དང༌། མི་རྟག་པ་ལ་རྟག་པར་འཛིན་པ་དང་། བདག་
མེད་པ་ལ་བདག་ཏུ་འཛིན་པ་སོགས། ཞེན་ཆགས་བྱེད་པའི་གནས་མ་ཡིན་པ་
ལ་ཞེན་ཆགས་བྱེད་པ་དང༌། མི་དགའ་ཞིང་ཁོང་ཁྲོ་སྐྱེ་བའི་གནས་མ་ཡིན་པ་
ལ་མི་དགའ་ཞིང་ཁོང་ཁྲོ་སྐྱེ་བ་དང་། རང་ཉིད་གཞན་ལས་མཆོག་ཡིན་མཁས་
ཡིན་སྙམ་པའི་ང་རྒྱལ་སྐྱེ་བ་དང་། གཞན་བདེ་བ་དང་ལེགས་པ་སོགས་ལ་མི་
འདོད་པའི་ཕྲག་དོག་སྐྱེ་བ་དང་། རང་གིས་མི་ཤེས་པ་དང་མ་མཐོང་བའི་
དབང་གིས་ལྷ་མེད་འདྲེ་མེད། སྐྱེ་བ་སྔ་ཕྱི་མེད། རྒྱུ་ལས་དགེ་སྡིག་གང་བྱས་
ཀྱང་འབྲས་བུ་བདེ་སྡུག་མྱོང་རྒྱུ་མེད། རང་ག་ཕན་ནོ་འདོད་ནོ་གང་བྱེད་
འདོད་ན་དེ་བྱེད་ཆོག་བསམ་ནས། བདག་འཛིན་ཕུང་འདྲེའི་དབང་དུ་གྱུར་
ནས། མི་བྱེད་དགུ་བྱེད་ཀྱི་ལས་བསགས་ཤིང་། དེ་ལས་མི་འདོད་སྡུག་བསྔལ་
སྣ་ཚོགས་མྱོང་བ་རེད།
སེམས་ཅན་གྱི་སྡུག་བསྔལ་ལ་སྐྱེ་རྒ་ན་འཆིའི་སྡུག་བསྔལ། འདོད་པ་མི་
འགྲུབ་ཅིང་། མི་འདོད་པ་ཐོག་ཏུ་འབབ་པའི་སྡུག་བསྔལ། ཟས་གོས་ལོངས་
སྤྱོད་སོགས་ཕོངས་པའི་སྡུག་བསྔལ། རང་ལ་དབང་ཆ་མེད་ཅིང་གཞན་དག་
，27 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཟིངས།
གི་བཙན་དབང་འོག་ཏུ་ཤོར་བའི་སྡུག་བསྔལ། ཁྲིམས་ཆད་སྲོག་ཆད་འབབ་
པའི་སྡུག་བསྔལ་ སོགས་ སྡུག་བསྔལ་གྲངས་མེད་དཔག་ཏུ་མེད་པ་ཡོད་ལ།
མདོར་ན་སེམས་ཅན་གྱི་སྐྱེ་བ་ཞིག་བླངས་ཕྱིན་ཆད་སྡུག་བསྔལ་མྱོང་བ་ལས་མ་
འདས། ལུས་སེམས་ཀྱི་ཚོར་བ་མི་བདེ་བ་ཚང་མས་ཤེས་པ་དེ་སྡུག་བསྔལ་ཡིན་
པར་མ་ཟད། ཚོར་བ་བདེ་བ་དང་། བཏང་སྙོམས་པ་ཡང་ངོ་བོ་སྡུག་བསྔལ་
ལས་མ་འདས་པས། འཁོར་བ་སྡུག་བསྔལ་གྱི་རྒྱུ་མཚོ་ཟེར་བ་ཡིན། དེས་ན་
འཁོར་བའི་སྡུག་བསྔལ་གྱི་རྒྱུ་རྐྱེན་གང་ཡིན་ཞེ་ན་དེའི་རྒྱུ་རྐྱེན་ནི་ལས་དང་ཉོན་
མོངས་གཉིས་ཡིན་ལ། ཉོན་མོངས་ཀྱི་རྩ་བ་ནི་བདག་འཛིན་གྱི་མ་རིག་པ་ཡིན་
ཏེ། རྗེ་བླ་མས། འཇིག་རྟེན་རྒུད་པ་ཇི་རྙེད་པ། དེ་ཡི་རྩ་བ་མ་རིག་སྟེ༎
ཞེས་གསུངས་པའི་ཕྱིར་རོ། དེས་ན་སྡུག་བསྔལ་མེད་པའི་གཏན་གྱི་བདེ་བ་
ཞིག་ཐོབ་འདོད་ན། སྡུག་བསྔལ་གྱི་རྒྱུ་ཉོན་མོངས་སྤྱི་དང་
། ཁྱད་པར་ཉོན་
མོངས་ཀུན་གྱི་རྩ་བ་བདག་འཛིན་གྱི་མ་རིག་པ་དེ་སྤོང་དགོས་པ་ཡིན། འོ་ན་
ཉོན་མོངས་མ་རིག་པ་དེ་སྤོང་ནུས་སམ་ཞེ་ན། སྤྱིར་རྒྱུ་དང་རྐྱེན་འདུས་པ་ལས་
བྱུང་བའི་དངོས་པོ་ཡིན་ན། རྒྱུ་རྐྱེན་དང་བྲལ་བར་བྱས་ན་མི་འབྱུང་བ་ནི་
དངོས་པོའི་ཆོས་ཉིད་ཡིན་པས། མ་རིག་པ་ཡང་དེ་དང་འདྲ་ལ། མ་རིག་
པའི་རྩ་བ་ནི་བདག་འཛིན་ཡིན་པས། དངོས་པོའི་གནས་ལུགས་རྟོགས་པའི་
ཤེས་རབ་སྐྱེས་ན་བདག་མེད་ཀྱི་གནས་ལུགས་མཐོང་ཞིང་
། བདག་མེད་
རྟོགས་པའི་ཤེས་རབ་ནི་ཉི་འོད་དང་། བདག་འཛིན་ནི་མུན་པ་ལྟ་བུ་ཡིན་པས།
ཉི་འོད་ཤར་ཚེ་མུན་པ་གནས་པའི་གོ་སྐབས་མེད་པ་ལྟར། བདག་མེད་རྟོགས་
• 28 •



སངས་རྒྱས་ཆོས་ལུགས་སྤྱིར་བཤད་པ།
པའི་ཤེས་རབ་ཀྱིས་བདག་འཛིན་སྤོང་ནུས་པ་ཡིན་ལ། བདག་འཛིན་སྤངས་
ཚེ་དེའི་འཁོར་དུ་གཏོགས་པའི་ཉོན་མོངས་སྐྱོན་ཚོགས་ཐམས་ཅད། རྩ་བ་
བཅོམ་པའི་སྡོང་བོ་བཞིན་དུ་སྐམ་པར་འགྱུར་རོ།།
སེམས་ཅན་རྣམས་སྡུག་བསྔལ་རྒྱུ་རྐྱེན་དང་བཅས་པ་སྤོང་བའི་ཐབས་
ཤེས་སམ། ལམ་ནི་ནང་བ་སངས་རྒྱས་པ་མ་གཏོགས་ཆོས་ལུགས་གཞན་ལ་
མེད་པས། སྟོན་པ་བླ་ན་མེད་པ་དང་། བསྟན་པ་བླ་ན་མེད་པ་ཟེར་བ་ཡིན།
སེམས་ཀྱི་སྟེང་གི་གློ་བུར་གྱི་དྲི་མ་དེ་དག་ཐབས་ཤེས་ཁྱད་པར་ཅན་གྱིས་བསལ་
ན། སེམས་རང་བཞིན་གྱི་འོད་གསལ་བ་གཡའ་དག་པའི་མེ་ལོང་དང་། སྤྲིན་
ལས་བྲལ་བའི་སྟོན་དུས་ཀྱི་ཉ་གང་ཟླ་བ་ལྟར་གསལ་ལམ་མེར་གྱུར་པ་དེ་ལ་གློ་
བུར་རྣམ་དག་དང་། རང་བཞིན་རྣམ་དག་གི་ངོ་བོ་ཉིད་སྐུ་ཟེར་བ་ཡིན།
རང་བཞིན་གྱིས་འོད་གསལ་བའི་སེམས་བདེ་གཤེགས་སྙིང་བོ་དེ་ནི་བྱང་ཆུབ་
ཤིང་གི་ས་བོན་ལྟ་བུ་ཡིན་ལ། དེ་སེམས་བསྐྱེད་ཁྱད་པར་ཅན་གྱི་ས་ཞིང་གཤིན་
པོར་བཏབ་ནས། བསོད་ནམས་དང་ཡེ་ཤེས་ཀྱི་ཚོགས་གཉིས་རླབས་པོ་ཆེ་
གསོབ་པའི་རླན་དང་དྲོད་གཤེར་གྱིས་བསྐྱངས་ན། བྱང་ཆུབ་ཤིང་གི་ལྗོན་པ་
སྐྱེས་ནས་ཡལ་འདབ་མེ་ཏོག་ཕུན་སུམ་ཚོགས་པས་བརྒྱན་པའི་གཟུགས་སྐུ་དང་།
ཆོས་སྐུ་བླ་ན་མེད་པའི་རྫོགས་པའི་བྱང་ཆུབ་ཀྱི་འབྲས་བུ་ཐོབ་པར་གོར་མ་ཆག་
གོ། དེ་ཡང་སེམས་ཀྱི་སྟེང་གི་འཚང་རྒྱུ་རུང་གི་རྒྱུ་ལ་བདེ་གཤེགས་སྙིང་བོའམ་
རང་བཞིན་གནས་རིགས་དང་། ལམ་གྱི་སྒོ་ནས་སྦྱངས་པ་དང་བསྐྱེད་པས་
ཡོན་ཏན་གསར་དུ་འཁྲུངས་པའི་ནུས་པ་ཞིག་ལ་རྒྱུས་འགྱུར་གྱི་རིགས་སུ་འདོད་
:29.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པཕན་བདེ་རྒྱུ་མཚོའི་གྲུ་གཟིངས།
པ་ཡིན་ལ། ས་བོན་སྟེང་དུ་སྡོང་བོ་མེད་པ་ལྟར་རང་བཞིན་གནས་རིགས་ཀྱི་
སྟེང་དུ་མཚན་དཔེས་བརྒྱན་པའི་སྐུ་གདོད་མ་ནས་ཡོད་པར་མི་འདོད་དོ།།
གོང་དུ་བཤད་པ་ལྟར་སེམས་ཀྱི་སྟེང་དུ་ཉོན་མོངས་དང་མི་ཤེས་པའི་མ་
རིག་པའི་སྐྱོན་ཡོད་པ་ལ་སེམས་ཅན་དང་། ཉོན་མོངས་སྐྱོན་རྣམས་རྩ་བ་ནས་
སྤངས་ཤིང་། ཚོགས་གཉིས་ཀྱི་འབྲས་བུར་གྱུར་པའི་ཡོན་ཏན་གྱི་ཚོགས་མ་
ཚང་བ་མེད་པར་ཐོབ་པ་ལ་སངས་རྒྱས་ཟེར་བ་ཡིན།
དེ་ཡང་ནང་བ་བའི་སངས་རྒྱས་ནི། སེམས་ཅན་གྱི་ནང་ནས་བྱུང་བ་
ཡིན་ལ། སེམས་ཅན་ལ་རྡུལ་ཕྲན་བསགས་པའི་གཟུགས་སེམས་ཀྱི་རྟེན་དུ་
གྱུར་པ་ཡོད་པ་ བཞིན་དུ་སངས་རྒྱས་ལ་ཡང་གཟུགས་སྐུ་ཡོད་པ་ཡིན་ལ།
སེམས་ཅན་ལ་བརྟེན་པའི་རྣམ་ཤེས་སམ་ཤེས་པ་ཡོད་པ་བཞིན་དུ་སངས་རྒྱས་
ལ་ཡང་དངོས་པོའི་ངོ་བོར་གྱུར་པའི་ཤེས་པ་ཡོད་ལ། སངས་རྒྱས་ཀྱི་ཤེས་པ་
དེས་ཤེས་བྱ་ཐམས་ཅད་མངོན་སུམ་དུ་རྟོགས་པ་ཡིན་པས། རྟོག་མེད་དང་
རྩོལ་མེད་རང་བྱུང་ལྷུན་གྲུབ་ཡིན་ཀྱང་། ས་རྡོ་ལྟ་བུའི་རྟོག་མེད་མིན་ནོ།།
འཇིག་རྟེན་བྱེད་པོ་འདོད་པའི་ཕྱི་རོལ་བ་རྣམས་ཀྱིས་འཇིག་རྟེན་བྱེད་པོའམ།
ལྷ་ཆེན་པོ་དེ་ནི་རྒྱུ་མེད་རྐྱེན་མེད་རང་བྱུང་གི་རྟག་པ་ཞིག་ཡིན་པ་དང་། གོ་
གནས་དེ་སེམས་ཅན་གྱིས་ཐོབ་ཐུབ་པ་ཞིག་མིན་ལ། དེ་ནི་ནམ་ཡང་གོ་གནས་
མི་འགྱུར་བའི་རྒྱལ་པོ་དང་། སེམས་ཅན་རྣམས་དེའི་གཡོག་འཁོར་དང་
འབངས་མི་ལྟ་བུ་ཞིག་ཡིན་ལ། སེམས་ཅན་གྱི་བདེ་སྡུག་ཚང་མ་བྱེད་པོ་དེ་ལ་
དབང་བ་ཡིན། དེ་དགའ་ན་ལྷ་ཡུལ་དུ་འདྲེན་ཞིང་། མི་དགའ་ན་དམྱལ་
• 30 •



སངས་རྒྱས་ཆོས་ལུགས་སྤྱིར་བཤད་པ།
བར་འཕེན་ པ་ཡིན་ནོ། རང་ རེ་ སངས་ རྒྱས་ནི་བྱེད་ པོ་ དང་ མི་འདྲ་ལ།
སངས་རྒྱས་ཀྱི་བླ་མེད་གོ་འཕང་དེ་ཡང་སེམས་ཅན་ཐམས་ཅད་ཀྱིས་ཐོབ་ཐུབ་
པ་ཞིག་ཡིན། སངས་རྒྱས་ནི་སེམས་ཅན་གྱི་བདེ་སྡུག་གི་ལམ་སྟོན་མཁན་ཡིན་
ལ། བདེ་སྡུག་གི་བདག་པོ་མིན། བདེ་སྡུག་གང་ཡང་སེམས་ཅན་རང་རང་
གིས་བཟོས་ནས་རང་རང་གིས་མྱོང་བ་ཞིག་ཡིན་པ་ལས་སངས་རྒྱས་ཀྱི་བྱ་
དགའ་སྟེར་བ་དང་། ཆད་པ་བཅད་པ་ལྟ་བུ་མིན་པས་མདོ་ལས། བདག་
ཉིད་བདག་གི་མགོན་ཡིན་ཏེ། གཞན་དག་སུ་ཞིག་མགོན་དུ་འགྱུར།། ཞེས་
དང། ཐུབ་རྣམས་སྡིག་པ་ཆུ་ཡིས་མི་བཀྲུ་ཞིང་། འགྲོ་བའི་སྡུག་བསྔལ་ཕྱག་
གིས་མི་སེལ་ལ།། ཞེས་གསུངས་སོ། མདོར་ན་སེམས་ཅན་དང་སངས་རྒྱས་
ཀྱི་ཁྱད་པར་ནི་སེམས་ཀྱི་སྟེང་དུ་སྐྱོན་གྱི་དྲི་མ་ཡོད་མེད་ཀྱི་ཁྱད་པར་དང་།
མཁྱེན་བརྩེའི་ཡོན་ཏན་ཕུལ་བྱུང་ཡོད་མེད་ཀྱི་ཁྱད་པར་ཙམ་ཡིན་ནོ།། རྒྱས་
པར་ཕྱེ་ན་སྐུ་བཞི་སོ་སོའི་མཚན་ཉིད་དང་ཁྱད་ཆོས་སོགས་མང་དུ་ཡོད་ཀྱང་
འདིར་ཕྱོགས་མཚོན་ཙམ་བྱས་པ་ཡིན་ནོ། །
གསུམ་པ། ཆོས་ཀྱི་གོ་དོན་བཤད་པ་ནི།
ཆོས་སམ་བསྟན་པ་ཞེས་པ་ནི། སྤངས་རྟོགས་མཐར་ཕྱིན་པའི་སྟོན་པ་
བཅོམ་ལྡན་འདས་ཀྱིས་རང་གི་ཉམས་སུ་མྱོང་བ་དང་། རང་ཉིད་ཀྱིས་མངོན་
སུམ་དུ་རྟོགས་པའི་དོན་རྣམས་བརྩེ་བའི་ཐུགས་ཀྱིས་སེམས་ཅན་ཀུན་ལ་ཡང་
ཕན་པར་རེ་ནས་གསུངས་པའི་བཀའ་སློབ་ཀྱི་དོན་ཡིན། རྟེན་འབྲེལ་བསྟོད་
པར། གང་ཞིག་གཟིགས་ཤིང་གསུངས་པ་ཡིས། ཞེས་སྟོན་པ་རང་ཉིད་ཀྱིས་
· 31 •



སངས་རྒྱུས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ལན་དེ་གྲུམཚོའི་གྲུ་གཟིངས།
དངོས་པོའི་ཆོས་ཉིད་ཇི་ལྟར་གཟིགས་པ་དེ་ལྟར་གསུངས་པའི་དོན་དང་།
དབྱིག་གཉེན་གྱིས། གང་ཞིག་ཀུན་ལ་མུན་པ་གཏན་བཅོམ་ཞིང་། འཁོར་
བའི་འདམ་ལས་འགྲོ་བ་འདྲེན་མཛད་པ། དོན་བཞིན་སྟོན་པ། ཞེས་པ་ཡང་
སྟོན་པ་རང་ཉིད་ཐམས་ཅད་མཁྱེན་པའི་གོ་འཕང་ཐོབ་ཅིང་། མ་རིག་པའི་
དབང་གིས་འཁོར་བའི་འདམ་ནང་དུ་བྱིངས་པའི་འགྲོ་བ་རྣམས་སྐྱོབ་པའི་ཕྱིར།
ཆོས་ཐམས་ཅད་དོན་ལ་ཇི་ལྟར་གནས་པ་དེ་ལྟར་སྟོན་པའི་དོན་དང་། སློབ་
དཔོན་ཀླུ་སྒྲུབ་ཀྱིས་ཀྱང་། བརྩེ་བའི་བསྟན་པའི་ཕྱག་བརྐྱངས་ནས། ཐར་
བའི་ས་བོན་བསྐྲུན་པ་ཡིག སེམས་ཅན་རྣམས་ནི་ངན་འགྲོ་དང་། སྲིད་པ་
དག་ལས་འདྲེན་པར་མཛད།། ཅེས་སངས་རྒྱས་ཀྱིས་ཆོས་བསྟན་པ་ནི། རང་
ཉིད་མཁས་འདོད་གྲགས་འདོད་རྒྱལ་འདོད་སོགས་ རང་དོན་བསམ་པའི་
བདག་གཅེས་ འཛིན་ གྱི་ཀུན་སློང་ངན་ པ་ ཅུང་ ཟད་ ཅིག་ཀྱང་མེད་པར།
འཁོར་བའི་མུན་པར་འཁྱམས་པའི་འགྲོ་བ་རྣམས་ལ་ཐུགས་བརྩེ་བས་ཕན་
བདེའི་ལམ་བཟང་ཞིག་བསྟན་པ་རེད། གོ་བདེ་བར་བཤད་ན་བསྟན་པའམ་
ཆོས་ལུགས་ནི་ལྟ་སྤྱོད་ཀྱི་སྟེང་ནས་སེམས་ཅན་ལ་སློབ་གསོ་གཏོང་བའི་ལམ་
ལུགས་དང་། མང་མང་གིས་མི་ཚེ་གཏོང་ལུགས་སམ་འཚོ་བ་སྐྱེལ་སྟངས་ཤིག་
གི་ལམ་ལུགས་རེད། །
དེ་ཡང་། སྟོན་པའི་དམ་ཆོས་རྣམ་གཉིས་ཏེ། ལུང་དང་རྟོགས་པའི་
བདག་ཉིད་དོ། དེ་འཛིན་བྱེད་པ་སྨྲ་བྱེད་པ། སྒྲུབ་པར་བྱེད་པ་ཁོ་ན་ཡིན༎
ཞེས་པར་གསུངས་པ་ལྟར་བསྟན་པ་ལ་ལུང་གི་བསྟན་པ་དང་རྟོགས་པའི་བསྟན་
• 32 ，



སངས་རྒྱས་ཆོས་ལུགས་སྤྱིར་བཤད་པ།
པ་གཉིས་ལས། ལུང་གི་བསྟན་པ་ནི། སྡེ་སྣོད་གསུམ་གྱི་བཀའ་དང་དགོངས་
འགྲེལ་སློབ་ཁྲིད་ཀྱི་རྒྱུན་འཛིན་པ་དང་། གཞི་ལམ་འབྲས་བུའི་ཤེས་བྱ་རྣམས་
གཞུང་གི་སྟེང་ནས་སློབ་སྦྱོང་བྱས་ཏེ་དོན་གོ་བར་བྱེད་པ་དང་། རྟོགས་པའི་
བསྟན་པ་ནི་སློབ་སྦྱོང་བྱས་ནས་ཤེས་པའི་དོན་རྣམས་རང་གི་ལུས་ངག་གི་སྤྱོད་
པ་དང་བསམ་པའི་ལྟ་ཚུལ་སྟེང་ནས་ཉམས་སུ་བསྟར་བའམ། ལག་ལེན་དུ་
འདེབས་པའི་དོན་དང་། དེ་ལ་བརྟེན་ནས་བསམ་པ་དང་སྤྱོད་ཚུལ་སྟེང་ནས་
འགྱུར་ལྡོག་བྱུང་བའི་དོན་ཡིན་ལ། མདོར་ན་སངས་རྒྱས་ཀྱི་ཆོས་ལུགས་ནི་གོ་
ཐོས་རྒྱུ་ཆེར་བསྐྱེད་པའི་ཤེས་བྱ་སྦྱང་བ་ཙམ་མ་ཡིན་པར། ཤེས་བྱའི་དོན་ལག་
ལེན་དུ་འདེབས་དགོས་པའི་ཤེས་སྒྲུབ་ཟུང་འབྲེལ་གྱི་ལམ་ལུགས་ཤིག་ཡིན། །
ཆོས་སྒྲུབ་པའི་བྱ་བ་ཡང་། ཚུལ་གནས་ཐོས་དང་བསམ་ལྡན་པས།།
སྒོམ་པ་ལ་ནི་རབ་ཏུ་སྦྱོར། ཞེས་གསུངས་པ་ལྟར་ཐོས་བསམ་གྱི་སློབ་སྦྱོང་
དང་། སྒོམ་པའི་ལག་ལེན་ལ་འདེབས་པ་ཡ་མ་བྲལ་བར་བྱེད་དགོས་པ་ཞིག་
ལས། མི་ཤེས་པའི་བླུན་སྒོམ་དང། ནེ་ཙོས་མ་ཎི་བཏོན་པ་ལྟ་བུའི་ཁ་ཏོན་
དཔེ་ཀློག་ཙམ་ལ་ཆོས་སྒྲུབ་པའི་དོན་མི་ཚང་ངོ༌།། ཆོས་ཞེས་པ་ནི་བསམ་པ་
ཀུན་སྤྱོད་ཇེ་བཟང་དུ་གཏོང་བ་དང་། བློ་རིག་པ་ཇེ་གསལ་དུ་བཏང་ནས་
སེམས་ཀྱི་མུན་པ་སེལ་བར་བྱེད་པའི་ཐབས་ཤིག་ལས་དོན་གཞན་མིན་ནོ།།
སློབ་གཉེར་བྱེད་པ། ཚུལ་ཁྲིམས་སྲུང་བ། ཏིང་ངེ་འཛིན་སྒོམ་པ་ཚང་མ་
དམིགས་ཡུལ་དེ་སྟེང་དུ་འབབ་དགོས་པ་ཡིན།
སངས་རྒྱས་ཀྱི་ཆོས་ལ་དད་ཅིང་འཇུག་པའི་དམིགས་ཡུལ་ལ། གནས་
• 33 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་བ་ཕན་བདེ་རྒྱུ་མཚོའི་གྲུ་གཟིངས།
སྐབས་ཀྱི་དམིགས་ཡུལ་དང་། མཐར་ཐུག་གི་དམིགས་ཡུལ་གཉིས་ཡོད་པས།
གནས་སྐབས་ཀྱི་དམིགས་ཡུལ་ནི་སྐྱེ་བ་ཕྱི་མར་ངན་སོང་དུ་མི་སྐྱེ་ཞིང་། མི་
ལུས་བཟང་བོ་ཞིག་ཐོབ་པའི་རེ་བ་དེ་ཡིན་ལ། དེ་འདྲའི་མི་ལུས་བཟང་བོ་ཐོབ་
པ་ལ། ཚེ་འདིར་རྒྱུ་དགེ་བ་མང་བོ་སྒྲུབ་དགོས་ལ། ཚེ་འདིར་དགེ་སེམས་
བསྐྱེད་ཅིང་། དགེ་བ་སྒྲུབ་པ་དེ་ཚེ་ཕྱི་མར་ཕན་པ་ཙམ་མིན་པར། ཚེ་འདིར་
ཡང་གནོད་འཚེ་ཉུང་ཞིང་། ལུས་བདེ་སེམས་སྐྱིད་ཀྱི་ཕན་བདེ་མང་དུ་འབྱུང་
བ་མངོན་སུམ་གྱི་སྤྱོད་ཡུལ་དུ་གྲུབ་པས། ཆོས་ནི་ཚེ་ཕྱི་མ་མ་གཏོགས་ཚེ་འདི་
ལ་མི་ཕན་ཟེར་བ་ནི་བསམ་བློ་མི་གཏོང་བའི་བབ་ཅོལ་གྱི་གཏམ་མོ།།
ཆོས་ཀྱི་ཁྱད་ཆོས་ནི་གཞན་ལ་མི་འཚེ་བ་སྟེ། སེམས་ཅན་ལ་གནོད་འཚེ་
མི་བྱེད་པའི་དོན་ཡིན། འཇིག་རྟེན་ན་སེམས་ཅན་ལ་གནོད་འཚེ་བྱེད་པའི་
ཆོས་ལུགས་མང་དུ་ཡོད་དེ། བོན་པོ་དང་རྒྱ་གར་གྱི་ཕྱི་རོལ་བ་རྣམས་སེམས་
ཅན་བསད་ནས་གནམ་དང་ལྷ་མཆོད་པ་དང་། ཡེ་ཤུའི་ཆོས་གཞུང་དུ་སྲོག་མི་
གཅོད་པའི་ཁྲིམས་ཀྱང་མི་མི་གསོད་པའི་ཁྲིམས་ཡིན་ལ། སེམས་ཅན་གཞན་
བསད་ན་སྲོག་གཅོད་དུ་མི་འགྲོ་བར་མ་ཟད། ལུག་དང་ཉ་སོགས་ཚོད་མ་ལྟ་བུ་
ཡིན་པས་གསོད་ཆོག་ཟེར་ཞིང་། མ་ཧཱ་མ་ཏིའི་གཞུང་དུ། ཧོས་ཆོས་ལ་མི་
དད་པའི་མི་རྣམས་བསད་ན། གསོད་མཁན་དེ་ལྷར་སྐྱེ་བ་དང་། ནོར་ལུག་
སོགས་བསད་ན། གསད་བྱའི་སེམས་ཅན་དེ་དག་ལྷ་ཡུལ་དུ་དྲང་བ་ཡིན་ཟེར་
རོ། སངས་རྒྱས་ཆོས་ལུགས་ལ་མིར་མ་ཟད། སེམས་ཅན་འབའ་འབུ་ཕྲ་མོ་
ཞིག་ཀྱང་གསོད་མི་ཆོག་གོ།
• 34 •



སངས་རྒྱས་ཆོས་ལུགས་སྤྱིར་བཤད་པ།།
མི་འཚེ་ཞེས་པ་ནི་སེམས་ཅན་གང་ལ་ཡང་མི་འཚེ་བའི་དོན་ཡིན། ཐེག་
ཆེན་གྱི་ལུགས་ལ། མི་འཚེ་བ་དང་། ཕན་བདེ་སྒྲུབ་པ་གཉིས་མི་འདྲ་བས།
གཞན་ལ་མི་འཚེ་བ་ཙམ་གྱིས་མི་ཆོག་པར། གཞན་ལ་ཕན་བདེ་སྒྲུབ་དགོས་པ་
ཡིན་ལ། གཞན་ལ་ཕན་བདེ་སྒྲུབ་པའི་རྩ་བ་སྙིང་རྗེ་ཆེན་པོ་ཡིན་པས། སྙིང་
རྗེ་ཆེན་པོ་ནི་ཐེག་པ་ཆེན་པོའི་ཆོས་ཀྱི་རྩ་བ་ཡིན། སྤྱིར་སྙིང་རྗེ་ཙམ་ནི་ཕྱི་རོལ་
བ་དང་། ཡེ་ཤུའི་ཆོས་ལུགས་དང་། ནང་བའི་ཉན་ཐོས་སྡེ་བའི་ལུགས་ལ་
ཡང་ཡོད་མོད་ཀྱང༌། འོན་ཀྱང་སྙིང་རྗེ་དེ་རིགས་ལ་དམིགས་པ་ཡུལ་གྱི་ཁྱད་
པར་དང་། ཡུལ་ཅན་སེམས་ཀྱི་ཁྱད་པར་སྟེང་ན་རྒྱ་ཆད་ཕྱོགས་ལྷུང་གི་སྐྱོན་
ཡོད་པས། སྙིང་རྗེ་མཚན་ཉིད་པ་དང༌། སྙིང་རྗེ་ཆེན་པོར་འགྱུར་ཐུབ་ཀྱིན་
མེད། རྒྱ་ཆད་ཕྱོགས་ལྷུང་མེད་པར་སེམས་ཅན་ཐམས་ཅད་ལ་སྙོམས་པོར་ལྟ་
བ་དང་། སེམས་ཅན་ཐམས་ཅད་རང་ལ་གཅེས་ཤིང་དྲིན་གྱིས་བསྐྱངས་པའི་
ཕ་མ་ལྟ་བུར་མཐོང་ནས་སྡུག་བསྔལ་ལས་འདོན་པ་དང་། བདེ་བ་ལ་འགོད་
པའི་བྱམས་སེམས་དང་སྙིང་རྗེ་བསྐྱེད་དགོས་པར་མ་ཟད། སེམས་ཅན་ཐམས་
ཅད་སྡུག་ལས་འདོན་ཞིང་། བདེ་ལ་འགོད་པའི་ལས་འགན་ཡང་རང་གི་ཕྲག་
ཏུ་འཁུར་བ་དེ་ལ་ལྷག་བསམ་ཟེར་བ་ཡིན། རང་དོན་ཁོ་ན་བསམ་ཞིང་རང་
ཕན་ཁོ་ནར་ཤ་ཐང་ཐང་དུ་འབད་པའི་འཇིག་རྟེན་འཁོར་བ་འདི་ན། རང་
གཅེས་འཛིན་གྱི་བསམ་པ་སྤངས་ནས། གཞན་ཕན་ཁོ་ན་ལ་འབད་པ་འདི་
འདྲའི་བསམ་པ་རྒྱ་ཆེན་པོ་ཞིག་ནང་བསྟན་ཆོས་ལུགས་མ་གཏོགས་སུ་ལ་ཡོད།
མི་ཕལ་ཆེར་ཞིག་ལ་གཞན་ཕན་གྱི་བསམ་པ་མེད་པར་མ་ཟད། མིག་སྔར་གྱི་
：35



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
ཕན་བདེ་བླ་སྐྱག་ཙམ་ལ་སེམས་འཁོར་ནས། རང་གི་ཡུན་རིང་གི་ཕན་དོན་ལ་
བསམ་བློ་གཏོང་མཁན་ཡང་ཆེས་ཆེར་དཀོན་པ་ནི་སྙིང་རྗེ་དགོས་པའི་གནས་
ཤིག་ཏུ་འདུག་གོ། སྤྱོད་འཇུག་ཆེན་མོར། སེམས་ཅན་དེ་དག་ཉིད་ལ་སྔོན།
རང་གི་དོན་དུ་འདི་འདྲའི་སེམས། རྨི་ལམ་དུ་ཡང་མ་རྨིས་ན། གཞན་གྱི་
དོན་དུ་ག་ལ་སྐྱེ།། ཞེས་པ་ཡང་གནས་ཚུལ་དེ་འདྲར་གསུངས་པ་རེད།
སངས་རྒྱས་ཆོས་ལུགས་ཀྱི་ཁྱད་ཆོས་ གཞན་ཞིག་ནི། རིགས་ པའི་
གཞུང་ལུགས་ཕུལ་དུ་བྱུང་བ་ཞིག་ཡོད་པ་དང་། གཞི་ལམ་འབྲས་གསུམ། ལྟ་
སྤྱོད་ཚང་མ་ལུང་ཙམ་ལ་བརྟེན་པ་མ་ཡིན་པར། དངོས་སྟོབས་རིགས་པས་
སྒྲུབ་ཏུ་ཡོད་པ་དེ་ཡིན་ལ། ཀར་ན་ཏའི་མཁས་པ་ཏན་ཉེས་ཀོ་སོ་ཞེས་པས་ཁོ་
བོ་སྔོན་ཆད་ཡེ་ཤུའི་ཆོས་ལུགས་པ་ཡིན། ཆོས་ལུགས་དེ་ལ་གནམ་བདག་ལ་
དད་པ་བྱེད་དགོས་ཞེས་བཤད་པ་མ་གཏོགས། དད་དགོས་པའི་རྒྱུ་མཚན་
སོགས་ཤེས་རྒྱུ་མེད་ལ། དྲིས་ན་ཡང་མི་ཆོག སངས་རྒྱས་ཀྱི་ཆོས་ལུགས་ལ་
མཚན་ཉིད་རིག་ པ་ སོགས་ཤེས་བྱའི་གཞུང་ལུགས་མང་དུ་ཡོད་པས། རྒྱུ་
མཚན་ཤེས་ནས་དད་པ་བྱེད་པ་ཞིག་ཡིན་པས། ཁོ་བོ་དེ་ལ་དགའ་ཞིང་དེ་ལ་
ཞུགས་པ་ཡིན་ཞེས་བཤད་པ་ནི་གནས་ཚུལ་ངོ་མ་ཞིག་ཡིན་པར་སྣང་། རང་རེ་
ནང་བའི་བསྟན་པ་འདི་ནི་རྒྱུ་མཚན་བཤད་རྒྱུ་མེད་པའམ། གཡོ་སྒྱུ་མགོ་སྐོར་
སྣ་ཚོགས་བཏང་ནས་དད་དུ་འཇུག་པའི་རྨོངས་དད་དང་། ཆོས་ལོག་ཅིག་
མིན་ལ། སངས་རྒྱས་ཀྱིས་གསུངས་པ་རྣམས་དངོས་པོའི་གནས་ལུགས་དང་
མཐུན་མི་མཐུན། སྟོན་པ་དང་བསྟན་པ་ཚད་མ་ཡིན་མིན། ཕྱི་ནང་ཐུན་མོང་
• 36 •



སངས་རྒྱས་ཆོས་ལུགས་སྤྱིར་བཤད་པ།
གིསཁས་ལེན་པའི་རིགས་ལམ་ལ་བརྟེན་ནས་ཏན་ཏན་ཏིག་ཏིག་ཏུ་སྒྲུབ་ཏུ་
ཡོད་པས། ཆོས་ལུགས་གཞན་ལས་ཁྱད་དུ་འཕགས་པ་ཡིན་ལ། དེང་སང་
མཚན་ཉིད་སྨྲ་བ་དང་། དངོས་གཤིས་ཚན་རིག་པ་སོགས་དད་པ་བྱེད་པའི་རྒྱུ་
མཚན་གཙོ་བོ་ཡང་དེ་ཡིན། དེ་མིན་ལྷ་མཐོང་འདྲེ་མཐོང་གི་རྫ་རྫུ་ལ་བརྟེན་
ནས་མགོ་གཡོགས་ནས་ཆོས་འོག་ཏུ་བཅུག་པ་དེ་རིགས། སངས་རྒྱས་ཆོས་
ལུགས་ཀྱི་དར་ཆ་བཟུང་ཡང་། སངས་རྒྱས་ཆོས་ལུགས་ངོ་མ་མིན་པར་ཐག་
གིས་ཆོད། །
སངས་རྒྱས་པའི་ཆོས་ཀྱི་གཞུང་ལུགས་ལ་མཐའ་དང་ཟད་དུ་མེད་པའི་
རྒྱ་མཚོ་ལྟ་བུ་ཞིག་ཡོད་ཅིང་། ཕྱོགས་བསྡུས་བྱས་ན། བཀའ་དང་དགོངས་
འགྲེལ་གཉིས་དང་། ནང་དོན་སྟེང་ནས་ཕྱེ་ན་མདོ་སྔགས་གཉིས་སུ་འདུས། །
བཀའ་ཞེས་པ་ནི་སངས་རྒྱས་བཅོམ་ལྡན་འདས་དངོས་ཀྱིས་གསུངས་
པ་དང་
། འཁོར་བྱང་ཆུབ་སེམས་དཔའ་རྣམས་ཀྱིས་གསུངས་པ་སངས་རྒྱས་
ཀྱིས་བཀར་བྱིན་གྱིས་བསླབས་པ་དང་། རྗེས་སུ་གནང་བ་སོགས་སུ་ཡོད་པ་
ཡིན་ལ།
དགོངས་འགྲེལ་ནི་སངས་རྒྱས་ཀྱི་གསུང་གི་ཚིག་དང་དོན་ལ་འགྲེལ་
བཤད་བྱས་པའི་བསྟན་བཅོས་ཏེ། དང་པོ་ནི་བཀའ་འགྱུར་དང་། གཉིས་པ་
ནི་བསྟན་འགྱུར་དང་། བོད་ཀྱི་མཁས་པ་རྣམས་ཀྱི་གསུང་འབུམ་གླེགས་བམ་
སོགས་སོ།། སྤྱིར་བསྟན་བཅོས་ལ་ཆོས་དང་ཆོས་མིན་གྱི་བསྟན་བཅོས་གཉིས་
ཡོད་པས། དེ་གཉིས་ཀྱི་དབྱེ་བ་འབྱེད་ཚུལ་ནི། རྣམ་བཤད་རིག་པར། ཉོན་
• 37 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཟིངས།
མོངས་དགྲ་རྣམས་མ་ལུས་འཆོས་པ་དང་། ངན་འགྲོ་འཇིགས་ལས་སྐྱོབ་པ་
གང་ཡིན་པ།། འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། གཉིས་པོ་
འདི་དག་གཞན་གྱི་ལུགས་ལ་མེད།། ཅེས་པ་ལྟར། སེམས་ཅན་གྱི་རྒྱུད་ཀྱི་མ་
རིག་པས་དྲང་བའི་འདོད་ཆགས། ཞེ་སྡང་སོགས་ཉོན་མོངས་མེད་པར་བཅའ་
བཅོས་བྱེད་པ་དང་། ཕྱིན་ཅི་ལོག་ཏུ་གྱུར་པའི་བློ་ལྟ་ངན་དང་། སྤྱོད་ངན་གྱི་
གཡང་ས་དང༌
། དེའི་འབྲས་བུར་གྱུར་པའི་ངན་སོང་གི་གནས་ལས་སྐྱོབ་པའི་
འཆོས་སྐྱོབ་ཡོན་ཏན་གཉིས་ལྡན་ནི་ལུགས་གཞན་ལ་མེད་པའི་ཆོས་ཀྱི་བསྟན་
བཅོས་ཡིན་ལ། དེ་ལས་ལྡོག་པ་ཆོས་མིན་གྱི་བསྟན་བཅོས་ཡིན་པར་བསྟན།
སངས་རྒྱས་ཀྱི་ཆོས་ནི་ཟབ་ཅིང་རྒྱ་ཆེ་ལ། རྣམ་གྲངས་མང་བ་ཞིག་ཡིན་པས་
རྗེས་འཇུག་རྣམས་རྒྱུས་ལེན་དཀའ་བ་ཞིག་ཡིན་ལ། དེའི་སྟབས་ཀྱིས་སངས་
རྒྱས་ཀྱི་གསུང་གི་དགོངས་པ་མ་ལོན་པ་དང་། ལོག་པར་འགྲེལ་བས་ལམ་གོལ་
དུ་འཁྱམས་པ་ཡང་མང་དུ་སྣང་ལ།
དོན་དེ་ལ་དགོངས་ནས་ཀླུ་སྒྲུབ་ཀྱིས། འཁོར་ལོ་བར་བའི་ལྟ་བའི་ཆ་
གཙོ་བོར་སྟོན་པའི་གཞུང་དབུ་མ་རིགས་ཚོགས་དྲུག་དང་། ཐོགས་མེད་ཀྱིས་
རྗེ་བཙུན་བྱམས་པའི་དྲུང་ནས་བྱམས་ཆོས་སྡེ་ལྔ་སོགས་གསན་ནས་འཁོར་ལོ་
བར་བའི་སྤྱོད་པའི་ཆ་དང་། འཁོར་ལོ་ཐ་མའི་ལྟ་བའི་ཆ་གསལ་བར་སྟོན་པའི་
ས་སྡེ་སོགས་བརྩམས་པས། ཀླུ་སྒྲུབ་དང་ཐོགས་མེད་གཉིས་ལ་ཤིང་རྟའི་སྲོལ་
འབྱེད་གཉིས་སུ་གྲགས།
སངས་རྒྱས་ཀྱི་བཀའ་སྡེ་སྣོད་གསུམ་གྱི་ནང་དོན་གལ་ཆེན་ཕྱོགས་སྡོམ་
• 38 .



སངས་རྒྱས་ཆོས་ལུགས་སྤྱིར་བཤད་པ།
བྱས་པའི་གཞུང་གལ་ཆེན་ལྔ་ལ་བཀའ་པོད་ལྔ་ཟེར་ཞིང་། བཀའ་པོད་ལྔ་ནི་ཀླུ་
སྒྲུབ་ཀྱི་ལྟ་བ་མཐར་ཐུག་ཐལ་འགྱུར་དུ་འགྲེལ་བའི་གཞུང་ཟླ་གྲགས་ཀྱི་དབུ་མ་
འཇུག་པ་དང་། ཡུམ་རྒྱས་འབྲིང་བསྡུས་གསུམ་གྱི་དོན་བསྡུས་མངོན་རྟོགས་
རྒྱུན་དང་། མངོན་པའི་སྡེ་སྣོད་ཀྱི་དོན་བསྡུས་དབྱིག་གཉེན་གྱི་མངོན་པ་
མཛོད་དང་། འདུལ་བའི་སྡེ་སྣོད་ཀྱི་དོན་བསྡུས་ཡོན་ཏན་འོད་ཀྱི་འདུལ་བ་
མདོ་རྩ་བ་དང་། སྟོན་པ་དང་བསྟན་པ་ཚད་མར་སྒྲུབ་པའི་ནང་བའི་གཏན་
ཚིགས་རིགས་པའི་གཞུང་ཆོས་གྲགས་ཀྱི་ཚད་མ་རྣམ་འགྲེལ་རྣམས་ཡིན་ནོ།།
བྱམས་འཇམ་དབྱངས་ཀླུ་སྒྲུབ་ཐོགས་མེད་ནས་བརྒྱུད་པའི་ཟབ་པ་དང་
རྒྱ་ཆེ་བའི་ལམ་གྱི་རིམ་པ་ཕྱོགས་གཅིག་ཏུ་བསྡུས་ཏེ་ཉམས་ལེན་གྱི་སྙིང་བོར་
དྲིལ་བ་ནི་རྗེ་བློ་བཟང་གྲགས་པའི་བྱང་ཆུབ་ལམ་རིམ་ཡིན་ནོ།། དེས་ན་བྱུང་
ཆུབ་ལམ་རིམ་ནི་བཀའ་དགོངས་འགྲེལ་པོ་ཏི་འབུམ་ཕྲག་པོ་ཏི་གཅིག་ཏུ་བསྡུས་
པའི་གསེར་གྱི་གླེགས་བམ་ཡིན་ནོ།། དེས་ན་བོད་ཀྱི་མཁས་པ་སྔ་མ་རྣམས་ཀྱིས་
སངས་རྒྱས་ཀྱི་གསུང་ནི་བལ་ལྟ་བུ་དང་། རྒྱ་གར་པཎ་གྲུབ་རྣམས་ཀྱི་གསུང་ནི་
སྐུད་པར་འཁེལ་བ་དང་། སྣམ་བུར་འཐག་པ་ལྟ་བུ་དང་། རྗེ་ཙོང་ཁ་པའི་
གསུང་ནི་གྱོན་རྐྱང་དུ་བཟོས་པའི་ཟླ་གམ་ལྟ་བུ་རེད་གསུངས་པ་ནི་ཆོས་རྒྱུས་
ཡོད་པའི་མཁས་པའི་དོན་ལ་གནས་པའི་གསུང་ཚུལ་ལོ།།
，39 .



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
གཉིས་པ། སངས་རྒྱས་ཆོས་ལུགས་ཀྱི་ལྟ་བའི་
སྐོར་བཤད་པ།
དེ་ཡང་། སྤྱིར་ལྟ་བ་ཟེར་བ་ནི་མཚན་ཉིད་རིག་པའི་བརྗོད་བྱའི་ནང་
དོན་གཙོ་བོ་ཞིག་ཡིན་ལ། དེ་ཡང་དངོས་པོ་ཐམས་ཅད་ཀྱི་རང་བཞིན་དང་ངོ་
བོ་གྲུབ་ཚུལ་སོགས་ཇི་འདྲ་ཞིག་ཡིན། སེམས་ཅན་རྣམས་ཀྱི་སྐྱེ་འཆི་གནས་
སྟངས་དེ་ཇི་འདྲ་ཞིག་དང་། ཚེ་རིང་ཐུང་བདེ་སྡུག་སོགས་ཀྱི་ཁྱད་པར་དེ་རྒྱུ་
གང་ལས་བྱུང་བ་དང་། མི་སྐྱེས་ཐོབ་པའི་རིན་ཐང་མཚོན་ཚུལ་ཇི་འདྲ་ཞིག་
ཡིན་དགོས་པ་དང་། མཁས་བླུན་བཟང་ངན་བདེ་སྡུག་སོགས་ཀྱི་ཚད་གཞི་
གང་ལ་འཛིན་པ་སོགས་ཀྱི་ལྟ་ཚུལ་གྱི་རིམ་པ་ཞིག་རེད། དེ་ཡང་གཞུང་ལུགས་
ཀྱི་སྐད་ཀྱིས་བཤད་ན། དངོས་པོའི་ཆོས་ཉིད་ཀྱི་ལྟ་བ་ཟེར་བ་རེད། ཆོས་
ཉིད་དམ་རང་བཞིན་ཞེས་པ་དེ་ལ་ཀུན་ལ་ཁྱབ་པའི་སྤྱིའི་རང་བཞིན་དང་།
དངོས་པོའི་བྱེ་བྲག་གི་རང་བཞིན་དང་། སྣང་ཚུལ་གྱི་རང་བཞིན་དང་།
གནས་ཚུལ་གྱི་རང་བཞིན་སོགས་སུ་ཡོད་པ། དཔེར་ན་རྟེན་འབྲེལ་གྱི་རང་
བཞིན་སོགས། ཆོས་ཐམས་ཅད་ལ་ཁྱབ་པའི་རང་བཞིན་དང་། མི་རྟག་པ་ལྟ་
བུ་འདུས་བྱས་ཀྱི་དངོས་པོ་ཐམས་ཅད་ལ་ཁྱབ་པའི་རང་བཞིན་དང་། འཆི་བ་
མི་རྟག་པ་ལྟ་བུ་སེམས་ཅན་ཐམས་ཅད་ལ་ཁྱབ་པའི་རང་བཞིན་རེད།
འཇིག་རྟེན་ན་མཁས་པ་སོ་སོས་གནའ་དུས་ཀྱི་བཤད་སྲོལ་ཞིག་ལ་
བརྟེན་པའམ། རང་གིས་ཡུན་རིང་བོར་བརྟག་དཔྱད་བྱས་ནས་འཇིག་རྟེན་
• 40



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
ཆགས་ཚུལ་དང་། སེམས་ ཅན་གྱི་འཚོ་འཆི་དང་བདེ་སྡུག་སོགས་ལ་རང་
ལུགས་ཀྱི་ལྟ་ཚུལ་ཞིག་གཞུང་དུ་བྱས་ཤིང་ཁས་ལེན་པ་དེ་ལ་གྲུབ་མཐའ་ཟེར་བ་
ཡིན་ལ། དཔེར་ན་སེམས་ནི་ལུས་ཀྱི་ཁྱད་ཆོས་སམ་ཀླད་པའི་ཁྱད་ཆོས་ཤིག་ཏུ་
འདོད་ཅིང་། ལུས་ཞིག་ན་སེམས་ཡང་ཞིག་པ་ཡིན་པ་དང་། སེམས་ཅན་ལ་
སྐྱེ་བ་སྔ་ཕྱི་མེད་པར་ལྟ་བ་ལྟ་བུ་ཆད་ལྟའི་སྐོར་དང་། འཇིག་རྟེན་བྱེད་པོའམ་
ཐོག་མའི་བྱེད་རྐྱེན་ཞེས་པའི་ལྷའི་ནུས་པ་རྟག་པ་ཞིག་ཡོད། འཇིག་རྟེན་བྱེད་
པོས་ཐོག་མར་བཟོས་པའི་མི་རྣམས་ལུས་མི་རྟག་ཅིང་རྣམ་ཤེས་རྟོག་པ་ཡིན།
དགེ་བ་བྱས་པའི་རྣམ་ཤེས་ལྷ་ཡུལ་དུ་རྟག་པར་གནས་པར་འདོད་པ་སོགས་
རྟག་ལྟ་སྐོར་སོགས། འཇིག་རྟེན་ན་གནའ་ནས་ད་ལྟའི་བར་དུ་ལྟ་བའི་གྲུབ་
མཐའི་ཁྱད་པར་མང་དུ་བྱུང་བ་བརྗོད་ཀྱིས་མི་ལང་ངོ་།།
འོན་ལྟ་བ་མི་གཅིག་པ་མང་དུ་ཡོད་ན་དེ་དག་གི་བདེན་རྫུན་ཇི་ལྟར་
འབྱེད་ཅེ་ན། བཤད་ཚུལ་མང་དུ་ཡོད་ཀྱང་། གནས་ཚུལ་དང་མཐུན་ན་ལྟ་
ཚུལ་ཡང་དག་ཡིན་ལ། གནས་ཚུལ་དང་མ་མཐུན་ན་ནོར་འཁྲུལ་ཡིན། འོ་ན་
གནས་ཚུལ་དང་མཐུན་མི་མཐུན་ཇི་ལྟར་ཤེས་ཞེ་ན། མངོན་སུམ་དང་རྗེས་
དཔག་ཚད་མ་ལ་བརྟེན་ནས་ཤེས་པར་བྱེད་དགོས་ཏེ། ཤེས་པས་ཡུལ་ཤེས་པ་
ལ་མངོན་སུམ་དང་རྗེས་དཔག་གང་རུང་ལས་མ་འདས་པའི་ཕྱིར་རོ།།
དེ་ཡང་མངོན་སུམ་ལ་དབང་པོའི་མངོན་སུམ། ཡིད་ཀྱི་མངོན་སུམ།
རྣལ་འབྱོར་མངོན་སུམ་སོགས་དང་། དངོས་སྟོབས་རྗེས་དཔག གྲགས་པའི་
རྗེས་དཔག་སོགས་སུ་དབྱེར་ཡོད་དོ།།
• 41 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཟིངས།
མངོན་སུམ་ནི་སྒྲ་དང་དོན་སྤྱིའི་རྟོག་པ་ལ་བརྟེན་མི་དགོས་པར་མངོན་
སུམ་གྱི་ཉམས་མྱོང་ལས་ཤེས་པའོ།། དཔེར་ན་མིག་ གིས་ ཕྱི་རོལ་ཡུལ་ གྱི་
གཟུགས་མཐོང་བ་དང་
། རྣ་བས་སྒྲ་ཐོས་པ་ལྟ་བུའོ། དེ་ཡང་མཐོང་བ་མིག་
གི་བྱེད་ལས་ཡིན་ཀྱང་། ངེས་པ་སེམས་ཀྱི་བྱེད་ལས་ཏེ། མིག་གིས་ཡལ་ག་ལོ་
མ་དང་ལྡན་པའི་དངོས་པོ་ཞིག་མཐོང་བའི་ཚེ། དེ་སྡོང་བོ་ཡིན་པ་དང་།
དེའི་མིང་ལ་ ཤུག་པའམ་ཙན་ཏན་ཟེར་བ་ཡིན་ཞེས་ངེས་འབྱེད་བྱེད་པ་ནི་
སེམས་ཀྱི་བྱེད་ལས་ཡིན་ལ། དེ་ཡང་སྔོན་ཆད་ཀྱི་ཉམས་མྱོང་དང་དྲན་ཤེས་
ཤིག་ལ་བརྟེན་དགོས་པས་སེམས་སྔ་ཕྱི་རྒྱུན་གྱི་ངོ་བོར་གནས་པ་ཞིག་ཡིན་པར་
ཤེས་ལ། རྗེས་དཔག་ནི་རྟགས་ལ་བརྟེན་ནས་ཡོད་མེད་དང་ཡིན་མིན་གྱི་རྒྱུ་
མཚན་ཤེས་པའི་བློ་ཞིག་སྟེ། དཔེར་ན་གནས་ཁང་ཞིག་ཏུ་མེ་ཡོད་མེད་མི་ཤེས་
པའི་ཚེ། དེ་ལས་དུ་བ་བྱུང་བ་མཐོང་བའི་ཚེ་དུ་བའི་རྟགས་དེ་ལས་ཁང་བ་
དེར་མེ་ཡོད་པར་དཔོག་ཐུབ་པ་ལྟ་བུའོ།། དེ་ཡང་དུ་བ་ཡོད་པ་ལས་མེ་ཡོད་པ་
ཤེས་པ་ནི་མེ་དང་དུ་བའི་རྒྱུ་འབྲས་ཀྱི་འབྲེལ་བ་ཤེས་པའི་བློ་ལ་བརྟེན་དགོས་
ཤིང་། རྒྱུ་འབྲས་ཀྱི་འབྲེལ་བ་འཛིན་པའི་བློ་དེ་རྟོག་པ་ཡིན་ལ། འབྲེལ་བ་དེ་
ལས་མེ་ཡོད་པར་ཤེས་པའི་མེ་དེ་ཡང་མེ་ཡི་དོན་སྤྱི་ཞིག་ལས་མངོན་སུམ་མིག་ལ་
སྣང་བ་ལྟར། ཤིང་ངམ་རྡོ་སོལ་གྱི་མེ་གང་ཡིན་དང་། མེ་འབར་བཞིན་ཡིན་
མིན་སོགས་མེ་ཡི་ཁྱད་པར་རྣམས་ཤེས་པར་མི་ནུས་སོ།།
མངོན་སུམ་ཚད་མ་ཞེས་པ་ནི་འཁྲུལ་ཤེས་མ་ཡིན་པའི་མྱོང་སྣང་ཞིག་གི་
དོན་ཡིན། འཁྲུལ་ཤེས་ནི། ནད་དང་། དུག་དང་། ཆང་སོགས་ཀྱིས་ཡིད་
• 42 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
བསླད་ཅིང་། མིག་དབང་སོགས་མི་གསལ་བར་གྱུར་པ་དང་། ཕྱི་ཡུལ་གྱི་
ཁྱད་པར་འགའ་ཞིག་ལས་དབྱིབས་དང་ཁ་དོག་སོགས་དངོས་པོའི་སྣང་ཚུལ་ངོ་
མ་དང་མི་མཐུན་པར་འཁྲུལ་སྣང་བྱུང་བ་སྟེ། དཔེར་ན་གྲུར་ཞུགས་ཚེ་ཆུ་
འགྲམ་གྱི་ཁང་ཁྱིམ་དང་སྡོང་བོ་སོགས་འགྲོ་བར་སྣང་བ་དང་། ཐག་རིང་གི་
དངོས་པོ་གཟུགས་ཤིན་ཏུ་ཆུང་བར་མཐོང་བ་ལྟ་བུའོ།།
དཔེར་ན་ཕྱི་རོལ་བས་འཇིག་རྟེན་བྱེད་པོ་ཞེས་པ་དེ་མངོན་སུམ་མྱོང་
སྟོབས་ཀྱིས་ཤེས་མི་ནུས་ཤིང་། རྟགས་ཀྱིས་ཀྱང་སྒྲུབ་མི་ནུས་ལ། བྱེད་པོ་
ཡིན་ན་བྱེད་རྩོལ་ཡོད་དགོས་ལ། བྱེད་རྩོལ་ཡོད་ན་དངོས་པོ་ཡིན་དགོས་པས།
བྱེད་པོ་རྟག་པ་ཡིན་པར་འགལ་བས། འཇིག་རྟེན་བྱེད་པོ་ནི་རྟོག་བཏགས་
ཡིན་པར་ཐག་གཅོད་བྱེད་ནུས་སོ།། དེ་ལ་ལྟ་བ་ཡང་དག་ཡིན་ན་མངོན་སུམ་
ཚད་མ་དང་རྗེས་དཔག་ཚད་མ་གང་རུང་གི་དཔྱད་བཟོད་དུ་གྲུབ་པ་ཞིག་ཡིན་
དགོས་ལ། རིགས་པས་དཔྱད་བཟོད་དུ་གྲུབ་པ་དེ་ལྟ་བ་ཡང་དག་གི་ཚད་གཞི་
ཡིན། དཔྱད་མི་བཟོད་པའི་འདྲ་འདྲ་འགྲིག་འགྲིག་གི་བཤད་ཚུལ་ཅི་ཙམ་
ཡོད་ཀྱང་རྟོག་པའི་བཟོ་བཅོས་ལས་མ་འདས་སོ།། །
དེས་ན་བརྟག་བཟོད་ཀྱི་བདེན་དོན་དུ་གྲུབ་པའི་ནང་བ་སངས་རྒྱས་
པའི་ལྟ་བ་དེ་ག་འདྲ་ཞིག་ཡིན་ཞེ་ན། སངས་རྒྱས་ཆོས་ལུགས་ཀྱི་ལྟ་བ་ཡོངས་
རྫོགས་ཤེས་འདོད་ན་སངས་རྒྱས་ཆོས་ལུགས་ཀྱི་ལྟ་སྒོམ་སྤྱོད་གསུམ་དང་།
གཞི་ལམ་འབྲས་གསུམ་སྟོན་པའི་གཞུང་ཡོངས་རྫོགས་ཤེས་དགོས་ཏེ། དེ་
ཐམས་ཅད་ཀྱི་རྩ་བ་ལྟ་བ་དང་། དེ་ཐམས་ཅད་སེམས་ཀྱི་ལྟ་ཚུལ་ཞིག་ལས་
• 43 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ལན་དེ་རྒྱུ་མཚོའི་གྲུགཟིངས།
འཕྲོས་པ་ཡིན་པའི་ཕྱིར། ཆོས་ལུགས་རིག་གནས་དང་། ཆབ་སྲིད་ཀྱི་རིང་
ལུགས་གང་ཡང་གཞི་རྩའང་སྲོག་ཤིང་ལྟ་བ་ཞིག་ཡིན་ལ། ལྟ་བ་དེས་བསྟན་
པའི་ལམ་ལ་ཞུགས་པ་དང་། འབྲས་བུ་འཐོབ་པར་བྱེད་པ་ལ་བྱ་བ་སྤྱོད་པ་
སོགས་བྱུང་བ་རེད། བྱ་བ་སྤྱོད་པ་ཡང་དག་ཡིན་མིན་ལྟ་བའི་ཐིག་ཁོག་ཏུ་
བླངས་ནས་གཞལ་བར་བྱེད་དགོས་པས། ལྟ་བ་ནི་མི་ཡི་སེམས་དང་རྣམ་ཤེས་
དང་། སྤྱོད་པ་ནི་མི་ཡི་ལུས་ངག་གི་བྱ་སྤྱོད་ལྟ་བུ་ཡིན་ལ། སེམས་མེད་པའི་
ལུས་ནི་བེམ་རོ་ཡིན་པས། མིར་གྱུར་པའི་ཆ་རྐྱེན་གཙོ་བོ་སེམས་ཡིན་ལ།
སེམས་ན་ལྟ་བ་ཡང་དག་ཅིག་མེད་ན་བླུན་པོ་དང་ཀླད་མེད་ཟེར་བ་ཡིན། ལྟ་
བ་ངན་པའི་དབང་དུ་སོང་ན་ལུས་མི་ཡིན་ཀྱང་། སེམས་དུད་འགྲོ་དང་འདྲེ་
བདུད་སོགས་སུ་གྱུར་ནས་རང་གཞན་ལ་གནོད་པའི་སྤྱོད་ངན་བྱེད་པར་འགྱུར་
རོ། དེས་ན་མི་ཡི་རིན་ཐང་ནི་སེམས་ཀྱི་སྟེང་ནས་མཚོན་པ་ཡིན་ལ། མི་ཡི་
བཟང་ངན་སེམས་ཀྱི་བཟང་ངན་སྟེང་ནས་ཕྱེ་བ་འདི་འཇིག་རྟེན་སྤྱི་མཐུན་གྱི་
ལྟ་ཚུལ་ཞིག་ཡིན། སེམས་ལ་རང་བཞིན་སྟེང་ནས་བཟང་ངན་གྱི་ཁྱད་པར་
མེད་མོད་ཀྱང་། འཚོ་བའི་འཁོར་ཡུག འཇིག་རྟེན་གྱི་གོམས་གཤིས། ལྟ་
བའི་སློབ་གསོ་སོགས་ཀྱི་ཉོན་མོངས་བག་ཆགས་མང་དུ་བསྒོས་ནས་སེམས་ཀྱི་
རང་མདངས་དང་དྭངས་སྙིགས་སོགས་འགྱུར་ནས་བཟང་ངན་ཅི་རིགས་སུ་
འགྱུར་བ་རེད། དེས་ན་ལྟ་བ་བཟང་བོ་ཞིག་ལ་བརྟེན་ནས་སེམས་ཀྱི་ལྟ་ཚུལ་
ཡང་དག་པ་ཅིག་ཏུ་འགྱུར་བར་འབད་དགོས་ཏེ། སེམས་ཀྱི་ལྟ་ཚུལ་ཡང་དག་
པ་ཞིག་མིན་ན། བྱ་སྤྱོད་ཡང་དག་པ་ཞིག་འོང་དཀའ་འོ།
• 44 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
ཡང་ལྟ་བ་ནི་ཤེས་རབ་ཀྱི་རིགས་ཡིན་ལ། དེ་ལ་ཤེས་རབ་ལས་བྱུང་བ་
དང་། ཤེས་རབ་ཀྱི་རང་བཞིན་ཅན། ཤེས་རབ་ཏུ་འགྱུར་བའི་ཁྱད་པར་
གསུམ་ཡོད་ལ། དང་པོ་ཤེས་རབ་ལས་བྱུང་བའི་ཁྱད་པར་ནི། ལྟ་བ་གང་
ཡང་སྔོན་རབས་སྔོན་བྱུང་གི་མཁས་པ་མང་བོའི་ཉམས་མྱོང་ཕྱོགས་བསྡུས་བྱས་
པའི་ཤེས་རབ་ཀྱི་འབྲས་བུའམ་ཤེས་རབ་ཀྱི་རྒྱུན་ཞིག་ཡིན་ལ། གློ་བུར་དུ་བྱུང་
བ་ཞིག་མིན། སངས་རྒྱས་ཀྱི་ཤེས་བྱ་ཐམས་ཅད་མངོན་སུམ་དུ་མཁྱེན་པའི་
ཤེས་རབ་དེ་ཡང་དུས་ཡུན་རིང་བོར་སྒྲིབ་གཉིས་ཀྱི་མུན་པ་སེལ་བའི་འབྲས་
བུའམ། དྲི་བཅས་ཀྱི་སེམས་ཀྱི་དྲི་མ་སྦྱངས་པས། རང་བཞིན་རྣམ་དག་དང་
གློ་བུར་རྣམ་དག་གི་རང་བཞིན་དུ་གྱུར་པའི་སེམས་ཀྱི་རྒྱུན་ཞིག་ཡིན། བྱང་
ཆུབ་ཆེན་པོའི་རྟོགས་པ་བརྙེས་ཞེས་པ་ཡང་དག་པ་གཉིས་ལྡན་གྱི་སེམས་ཀྱི་
གནས་སྐབས་དེ་ཐོབ་པའི་དོན་ཡིན། ཤེས་རབ་ཀྱི་རང་བཞིན་ཞེས་པ་ནི། ལྟ་
བའི་ངོ་བོ་ཤེས་རབ་ཡིན་པའི་དོན་ཡིན། སེམས་ཀྱི་མི་ཤེས་པའི་རྨོངས་མུན་
དང་རྟག་ཆད་ཀྱི་ལྟ་བའི་གོལ་ས་སྦྱོང་བར་བྱེད་པའི་བྱེད་ལས་དེ་ནི་ཤེས་རབ་ཀྱི་
བྱེད་ལས་ནུས་པ་ཡིན་ལ། དེས་ཀྱང་ཤེས་རབ་ཀྱི་རང་བཞིན་མཚོན་པར་བྱས་
སོ།། ཤེས་རབ་ཏུ་འགྱུར་བའི་ཁྱད་པར་ནི། ད་ལྟའི་ཤེས་པ་ཕལ་བ་འདི་ལ།
ཐོས་བསམ་སྒོམ་པའི་ཤེས་རབ་ཀྱིས་ལྟ་བ་རྣམ་དག་བསྐྱེད་ཅིང་སྦྱངས་པ་བྱས་
ནས་ངར་ཐོན་པར་བྱས་ཏེ། གོམས་པ་རབ་ཀྱི་མཐར་ཐུག་ཏུ་གྱུར་ཚེ་རྣམ་
མཁྱེན་དུ་གྱུར་པ་ཡིན་ལ། སྦྱངས་པའི་གནས་སྐབས་སོ་སོ་ཡང་། སྔ་མ་སྔ་མ་
ལས་ཕྱི་མ་ཕྱི་མ་གསལ་ངར་ཆེ་བ་ནི་མེ་ལོང་ཕྱིས་ན་ཇེ་གསལ་ཇེ་གསལ་དུ་འགྲོ་
• 45 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བོད་པ་ཕན་བདེ་གྲུམཚོའི་གྲུགཐིངས།
བ་ལྟ་བུ་རེད། རྣམ་འགྲེལ་དུ། རྣམ་པ་དུ་མར་ཐབས་མང་བོ། ཡུན་རིང་
དུས་སུ་གོམས་པ་ལས། དེ་ལ་སྐྱོན་དང་ཡོན་ཏན་དག ། རབ་ཏུ་གསལ་བ་
ཉིད་དུ་འགྱུར།། ཞེས་པས་ཀྱང་དོན་དེ་འདྲ་ཞིག་བསྟན་པ་རེད། གསུང་རབ་
རྣམས་སུ་ཡང་དག་ལྟ་བ་ཐར་ལམ་དུ་གསུངས་པ་ལ་ཡང་དགོས་པ་ཤིན་ཏུ་གལ་
ཆེན་ཞིག་ཡོད་པར་སྣང་ངོ་། །
སངས་རྒྱས་ཆོས་ལུགས་ཀྱི་གཞི་རྩའི་ལྟ་བའམ་གྲུབ་མཐའ་གཞན་དང་
མི་མཚུངས་པའི་ཁྱད་པར་འབྱེད་བྱེད་ཀྱི་ལྟ་བ་ནི་ཆོས་ཀྱི་སྡོམ་བཞིའམ། ལྟ་བ་
བཀར་བརྟགས་ཀྱི་ཕྱག་རྒྱ་བཞི་སྟེ། དེ་ནི་འདུས་བྱས་ཐམས་ཅད་མི་རྟག་པ།
ཟག་བཅས་ཐམས་ཅད་སྡུག་བསྔལ་བ། ཆོས་ཐམས་ཅད་བདག་མེད་པ། མྱ་
ངན་ལས་འདས་པ་ཞི་བའོ། འདིར་ཡང་དེའི་གོ་རིམ་ལྟར་བཤད་པར་བྱ་སྟེ།
དང་པོ། འདུས་བྱས་ཐམས་ཅད་མི་རྟག་པའི་ལྟ་བ།
དེ་ཡང་རང་རྒྱུ་ལས་སྐྱེས་པ་འདུས་བྱས་ཀྱི་མཚན་ཉིད་དང་། སྒྲ་བཤད་
ནི། རང་གི་རྒྱུ་རྐྱེན་དུ་མ་འདུས་པ་དེས་བྱས་པའམ་བསྐྱེད་པས་འདུས་བྱས་
དང་། འདུས་བྱས་དང་འདུ་བྱེད་དོན་གཅིག་ཡིན་ཀྱང་། འདུས་བྱས་ནི་རྒྱུ་
རྐྱེན་གྱིས་བྱས་པའི་ཆ་ནས་བཏགས་པ་དང་། འདུ་བྱེད་ནི་རང་གི་འབྲས་བུ་
འདུ་བྱེད་པ་སྟེ་བྱེད་པའི་ཆ་ནས་བཏགས་པ་ཡིན། འདུས་བྱས་དང་དངོས་པོ་
གཉིས་དོན་གཅིག་ཡིན་ལ། དངོས་པོ་ལ་དབྱེ་ན། གཟུགས་ཤེས་ལྡན་མིན་
འདུ་བྱེད་གསུམ་ཡོད་ལ། གཟུགས་ཞེས་པ་ནི་རྒྱ་སྐད་དུ“ ཀློ”ཞེས་པ་
དང་དོན་གཅིག གཟུགས་ནི་ས་ཆུ་མེ་རླུང་འབྱུང་བ་བཞིའི་རྡུལ་ཕྲན་ལས་
• 46 :



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
གྲུབ་པའི་དངོས་པོའི་མིང་ཡིན་ལ། དེ་ལ་མིག་དབང་། སྣ་དབང་། རྣ་
དབང་། ལྕེ་དབང་། ལུས་དབང་ལྔ་ ནི་ནང་ གི་ གཟུགས་ དང་། ཡུལ་
གཟུགས། སྒྲ། དྲི། རོ། རེག་བྱ་ལྔ་ནི་ཕྱིའི་གཟུགས་ཡིན། དེ་ཡང་མིག་
ཤེས་སོགས་དབང་ཤེས་ལྔ་ནི་གཟུགས་མིན་ཡང་། དབང་ཤེས་ཀྱི་རྟེན་ནི་ལུས་
ཀྱི་རྩ་དང་ཁྲག་དང་རླུང་སོགས་འདུས་པ་ཡིན་པས་གཟུགས་ཡིན་ནོ། ཤེས་པ་
ནི་སེམས་ཅན་ཁོ་ན་ལ་ཡོད་པའི་ཁྱད་ཆོས་ཏེ། སེམས་ཅན་མ་ཡིན་པའི་སྐྱེ་
དངོས་རྩྭ་དང་ཤིང་སོགས་ལ་ཤེས་པ་མེད་དོ།།
སེམས་དང༌། བློ་དང་། ཤེས་པ་དང་། རིག་པ་རྣམས་དོན་གཅིག་
ཡིན་ལ། ཤེས་པ་ཞེས་པ་ནི་གཟུགས་སྒྲ་དྲི་རོ་རེག་བྱ་སོགས་དོན་རྣམས་ཤེས་
པདང་རིག་པའི་གཟུགས་མིན་ནུས་པའི་ངོ་བོ་ཞིག་ཡིན། སེམས་ཅན་གྱི་ཤ་
ཁྲག་གི་གཟུགས་ཕུང་ལས་གཞན་པའི་ཚོར་བའི་ཕུང་བོ། འདུ་ཤེས་ཀྱི་ཕུང་བོ།
འདུ་བྱེད་ཀྱི་ཕུང་པོ། རྣམ་ཤེས་ཀྱི་ཕུང་བོ་བཞི་ནི་ཤེས་པ་ཡིན་ནོ། ཤེས་པ་ལ་
སེམས་དང་སེམས་བྱུང་། རྟོག་བཅས་དང་། རྟོག་མེད། ཚད་མ་དང་།
ཚད་མིན་སོགས་དབྱེ་བ་མང་དུ་ཡོད་པས་གཞན་དུ་ཤེས་པར་བྱའོ།།
ལྡན་མིན་འདུ་བྱེད་ཅེས་པ་ནི་གཟུགས་ཤེས་གང་ཡང་མ་ཡིན་པའི་
དངོས་པོ་སྐོར་ཞིག་གི་མིང་ཡིན། མི་དང་དུད་འགྲོ་སོགས་ཚང་མ་གཟུགས་
རྐྱང་བ་དང་ཤེས་པ་རྐྱང་བ་མ་ཡིན་པར་གཟུགས་ཤེས་གཉི་གའི་ཆ་དང་ལྡན་
པས་ལྡན་མིན་འདུ་བྱེད་དང་། ཤིང་གི་སྐྱེ་བ། གནས་པ། རྒ་བ། འཇིག་པ་
ལྟ་བུ་སོགས་དངོས་པོའི་གནས་སྐབས་དང་རྣམ་འགྱུར་ཡིན་པས་སེམས་ཀྱི་རྟོག་
• 47 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུག་ཟིངས།
བཏགས་ཙམ་མ་ཡིན་པར་དངོས་པོའི་སྟེང་དུ་འགྲུབ་པ་ཡིན་ཀྱང་། སྐྱེ་བཞིན་
པ་དང་། འཇིག་བཞིན་པ་སོགས་གང་ཡང་མིག་ཤེས་ཀྱིས་གཟུང་བྱ་མིན་པས།
གཟུགས་ཀྱང་མ་ཡིན་པའི་ཕྱིར་ལྡན་མིན་འདུ་བྱེད་དུ་བཞག་པ་དང་། ལོ་དང་།
ཟླ་བ། ཞག་དང་། དུས་ཚོད་སོགས་རང་གི་ཆ་ཤས་དུ་མ་འདུས་པའི་ཆ་
བཅས་ཀྱི་དངོས་པོ་ཡིན་ཀྱང་གཟུགས་དང་རྟོག་བཏགས་གང་ཡང་མ་ཡིན་པས་
ལྡན་མིན་འདུ་བྱེད་དུ་བཞག་པ་ཡིན་ནོ། །
འདུས་བྱས་ཐམས་ཅད་འཇིག་པའི་ཆོས། ཞེས་པ་ནི་འདུས་བྱས་ཀྱི་
དངོས་པོ་མི་རྟག་པ་དང་མི་བརྟན་པའི་དོན་ཡིན་ལ། མི་རྟག་པ་ལ་ཕྲ་རགས་
ཀྱི་ཁྱད་པར་དུ་མ་ཡོད་པས། འཆི་བ་མི་རྟག་པ་ལྟ་བུ་ལ་ཡང་ཕྲ་རགས་ཀྱི་ཁྱད་
པར་དུ་མ་ཡོད་པ་ཡིན་ལ།
མ་སྦྱངས་ཕལ་བའི་གོ་ལུགས་ལ། མི་ནི་སྐྱེས་ནས་འཆི་བའི་བར་ལོ་དྲུག་
ཅུ་བདུན་ཆུའམ། བརྒྱད་ཅུ། དགུ་བཅུ་ཞིག་ལ་འཚོ་ཐུབ་པས། མཐར་འཆི་
དགོས་ཀྱང་། སྐྱེ་ནས་འཆི་བའི་བར་ལ་གནས་པའམ་བརྟན་པ་ཡིན་བསམ་
གྱིན་ཡོད་ལ། འཆི་བ་མི་རྟག་པ་ཟེར་བ་ཡང་། ཡུན་ཐུང་ཐུང་ཞིག་ལས་མི་
གནས་པའི་བསམ་པ་འཆར་རྒྱུ་མེད་ཀྱང་། སྤྱིར་རང་རྒྱུ་ལས་སྐྱེས་པའི་དངོས་
པོ་ཞིག་ཡིན་ན་འཇིག་ངེས་ཅན་ཡིན་པ་དང༌། སྐྱེ་བའི་རྒྱུ་དེ་འཇིག་པའི་རྒྱུ་
ཡང་ཡིན་པས། སྐྱེ་འཆི་དུས་མཉམ་དུ་གྲུབ་པ་ཡིན་ལ། མི་ལ་མཚོན་ན་སྐྱེས་
པའི་ཉིན་དེ་ནས་བཟུང་སྟེ་སྐྱེ་འཆི་གཉིས་གོམ་པ་མཉམ་སྤོས་ཡིན་ལ། སྐྱེ་བའི་
ཕྱོགས་ནས་བལྟས་ན་བྱིས་པ། ན་གཞོན། དར་བབས། ན་སྨིན་གྱི་གནས་
• 48 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
སྐབས་སོ་སོར་སྐྱེས་ནས་ཕུན་སུམ་ཚོགས་པར་ཡར་རྒྱས་སུ་འགྲོ་ཀྱིན་ཡོད་ལ།
འཆི་བའི་ཕྱོགས་ནས་བལྟས་ན། ཉིན་རེ། ཟླ་རེ། ལོ་རེར་ཚེ་ཟད་ནས་འཆི་
རྒྱུར་ཚེ་ཐག་ཇེ་ཉེ་ཇེ་ཉེར་འགྲོ་ཀྱིན་ཡོད་པ་ཡིན་ཏེ།
བཞི་བརྒྱ་བའི་འགྲེལ་བར། མི་ཡི་དཔའ་བོ་ཐོག་མའི་མཚན་མོ་ནི།།
གང་ན་འཇིག་རྟེན་མངལ་དུ་གནས་གྱུར་པ། དེ་ནས་བརྩམས་ཏེ་དེ་ནི་ཉིན་རེ་
བཞིན།། འགྲོས་ བཤོལ་ མེད་ པར་འཆི་ བདག་ དྲུང་དུ་འགྲོ། ཞེས་ པར་
གསུངས་སོ།། མི་རྣམས་སྐྱེས་ཤིང་འཚོ་བའི་གནས་སྐབས་དེར་འཇིག་བཞིན་
པ་དེ་མི་ཤེས་པ་ནི་དངོས་པོའི་གནས་ལུགས་ལ་དཔྱད་པ་མ་བྱས་པའི་སྐྱོན་ཏེ།
གལ་ཏེ་བསམ་བློ་གཏོང་མཁན་ཞིག་ཡིན་ན་སེམས་བདེ་བར་སྡོད་ཐུབ་པའི་དཔེ་
མི་སྲིད་དོ།།
ཡང་འཆི་བ་མི་རྟག་པ་ནི་སེམས་ཅན་གྱི་ཁྱད་ཆོས་ཡིན་ལ། མི་རྟག་པ་
ནི་འདུས་བྱས་ཀྱི་དངོས་པོ་ཐམས་ཅད་ཀྱི་ཁྱད་ཆོས་ཡིན་ཏེ། དངོས་པོ་ཡིན་ན་
རྒྱུ་རྐྱེན་གྱིས་བྱས་པ་ཡིན་པས་ཁྱབ་ཅིང་། བྱས་པ་ཡིན་ན་མི་རྟག་པ་ཡིན་པས།
བྱས་པ་ལ་མི་རྟག་པ་མ་ཡིན་པ་གཏན་ནས་མེད་པའི་ཕྱིར་རོ། རང་རེའི་སྣང་
ངོར་ཉི་ཟླ་སྐར་གསུམ། རི་རྭ་བ་སོགས་བརྟན་ཅིང་མི་འགྱུར་བའི་རྟག་པའི་
དངོས་པོ་ཞིག་ཡིན་པ་འདྲ་ཡང་། དོན་ལ་དེ་འདྲ་མ་ཡིན་ཏེ། ཉི་ཟླ་སྐར་
གསུམ་རེ་ར་བ་སོགས་ཀྱང་དུས་སྐད་ཅིག་ཀྱང་རང་བབས་སུ་མི་གནས་པར་
འགྱུར་གྱིན་ཡོད་པ་ཡིན་ལ། དེང་སང་ཚན་རིག་པ་རྣམས་ཀྱང་ཉི་མ་འདིའི་ཚེ་
ཚད་མི་ལོ་དུང་ཕྱུར་བརྒྱ་དང་ལྔ་བཅུ་ཡིན། དེའི་ནང་གི་མི་ལོ་དུང་ཕྱུར་ཞེ་ལྔ་
，49 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
རྫོགས་སོང་ཞེས་བཤད་ཀྱིན་ཡོད་པ་ལྟ་བུའོ།། སྐར་མ་ལྟ་བུ་ལ་མཚོན་ན་ཉི་མ་
རེ་རེར་སྐྱེ་འཇིག་བྱེད་པ་གྲངས་ཀྱིས་མི་ལང་ངོ་།། རི་ལྟ་བུ་ལ་མཚོན་ན་འགྱུར་
ལྡོགབྱེད་པ་དེ་མིག་གིས་མི་མཐོང་ཡང་དེ་འབྱུང་བའི་རྡུལ་ཕྲན་ལས་གྲུབ་པ་
ཡིན་པས། རྡུལ་ཕྲན་ནི་གཞིའི་ཕྲ་རྡུལ་རྣམས་དུས་སྐད་ཅིག་ཀྱང་རང་བབས་
སུ་མི་གནས་པར་འཕོ་འགྱུར་བྱེད་ཀྱིན་ཡོད་པ་དངོས་གཤིས་རིག་པའི་ལུང་ཙི་
རིག་པས་བརྟག་དཔྱད་ཀྱིས་གསལ་བར་བསྟན། མི་རྟག་པ་ལ་སྐད་ཅིག་མ་
ཟེར་བའི་སྐད་ཅིག་མ་ལ་བྱ་རྫོགས་ཀྱི་སྐད་ཅིག་མ་དང་། དུས་མཐའི་སྐད་ཅིག་
མགཉིས་ཡོད་ལ། བྱ་རྫོགས་ཀྱི་སྐད་ཅིག་མ་ནི་བྱ་བ་ཞིག་མགོ་བརྩམས་ནས་
མཇུག་རྫོགས་པའི་བར་གྱི་དུས་ཚོད་ཡིན་ལ། ལོ་ཟླ་ཞག་དུས་ལ་མཚོན་ན་ལོའི་
བྱ་རྫོགས་ཀྱི་སྐད་ཅིག་མ་ནི་ལོ་དེའི་ཟླ་བ་དང་པོའི་ཚེས་གཅིག་གི་མགོ་བཟུང་
བའི་དུས་ཚོད་དེ་ནས་བཟུང་སྟེ། ལོ་དེའི་ཟླ་བ་བཅུ་གཉིས་པའི་ནམ་གང་གི་
དགུང་མོ་དུས་ཚོད་མཐའ་མའི་མཇུག་རྫོགས་པའི་བར་གྱི་གནས་སྐབས་དེ་ཡིན།
ལོ་ནི་བྱ་རྫོགས་ཀྱི་སྐད་ཅིག་མ་དེའི་བར་དུ་གནས་པ་ཡིན་ལ། དེ་བཞིན་དུ་ཟླ་
བའི་བྱ་རྫོགས་ཀྱི་སྐད་ཅིག་མ་ནི་ཟླ་བ་གཅིག་དང༌། ཉིན་ཞག་གི་བྱ་རྫོགས་ཀྱི་
སྐད་ཅིག་མ་ནི་དུས་ཚོད་ཉེར་བཞི་དང་། དུས་ཚོད་ཀྱི་བྱ་རྫོགས་ཀྱི་སྐད་ཅིག་
མགཅིག་ནི་སྐར་མ་དྲུག་ཅུ་ཡོད་པ་ཡིན་ནོ།། ལོ་ཡི་གནས་ཚད་ཟླ་བ་བཅུ་
གཉིས་ཡིན་ལ། དེའི་དུས་གཉིས་པར་ལོ་མི་གནས་པ་ཡིན་ཀྱང་། ལོ་ནི་ཟླ་བ་
བཅུ་གཉིས་དང་། ཟླ་བ་གཅིག་ཉིན་ཞག་སུམ་ཅུ་དང་། ཞག་གཅིག་ནི་དུས་
ཚོད་ཉེར་བཞི་དང་། དུས་ཚོད་གཅིག་ནི་སྐར་མ་དྲུག་ཅུ་དང༌། སྐུར་མ་
· 50 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
གཅིག་ནི་མཱི་ དྲུག་ཅུའི་ཆ་ཤས་ལས་གྲུབ་པའི་རྒྱུན་གྱི་དངོས་པོ་ཞིག་ཡིན་པས།
ལོ་གཅིག་གི་རྒྱུན་དེ་རྫོགས་པའི་བར་དུ་ལོ་དེ་གནས་པ་ཡིན་ཀྱང་རྟག་པའི་ངོ་
བོར་གནས་པ་མ་ཡིན་པར། རྒྱུན་དུ་གྲུབ་པའི་ཆ་ཤས་རྣམས་སྔ་མ་སྔ་མ་ཞིག་
ཅིང་ཕྱི་མ་ཕྱི་མ་སྐྱེ་བའི་སྐྱེ་འཇིག་གི་ཕྲེང་བར་མུ་མཐུད་པའི་རྣམ་པ་ཅན་གྱི་མི་
རྟག་པ་ཞིག་ཡིན་ལ་ཆ་ཤས་འཇིག་པས་ཆ་ཅན་ཡང་འཇིག་པ་ཡིན་པས། ལོ་
གཅིག་གི་ཉིན་ཞག་སུམ་བརྒྱ་དྲུག་ཅུ་རེ་ལྔའི་ཉིན་ཞག་གཅིག་འཇིག་ཚེ་ལོ་དེ་
འཇིག་པ་ཡིན་ཡང་། ལོ་ཡོངས་རྫོགས་ཞིག་པ་མིན་ནོ། དེའི་སྟེང་ནས་མི་ཚེ་
སོགས་ལའང་གོ་བར་བྱའོ། ཐུང་མཐའི་སྐད་ཅིག་མ་ནི་སེ་གོལ་གཅིག་གི་ཡུན་
ལ་དྲུག་ཅུ་རེ་ལྔའམ་སུམ་བརྒྱ་དྲུག་ཅུ་རེ་ལྔར་ཕྱེ་བའི་ཆ་གཅིག་གི་ཡུན་ཚད་དུ་
འགྲེལ་བྱེད་རྣམས་འདོད་ཅིང་། དུས་ཀྱི་ཐུང་མཐའ་ལ་དེ་བྱས་ན་ཧ་ཅང་
རགས་པར་སྣང་སྟེ་སེ་གོལ་གཅིག་གི་ཡུན་ནམ། མིག་འཛུམ་གཅིག་གི་ཡུན་ནི།
མོ་ གཅིག་གི་ཡུན་ཚད་དང་འདྲ་ལ། དེང་སང་མྱང་ཙི་དངོས་གཤིས་རིག་
པས་མོ་ གཅིག་གི་ཡུན་ལ་ཆ་དུང་ཕྱུར་མང་བོ་ཕྱེ་ནས་བཤད་ཀྱིན་འདུག་པས།
དུས་ཀྱི་ཐུང་མཐའ་ནི་དུས་ཧ་ཅང་ཐུང་དུ་ཞིག་ལ་གོ་བར་བྱས་ན་འགྲིག་གམ་
སྙམ། མི་རྟག་པ་ལ་རགས་ཕྲའི་ཁྱད་པར་དུ་མ་ཡོད་པས། མི་ཞིག་ལ་དཔེར་
མཚོན་ན་སྐྱེས་ནས་ཤི་བའི་བར་དུ་གནས་ཤིང་། དེ་ཤི་བའི་སྐད་ཅིག་གཉིས་
པར་མི་སྡོད་པ་ནི་མི་སུས་ཀྱང་ཤེས་པས་ཤིན་ཏུ་རགས་ལ། སྐད་ཅིག་དང་པོའི་
དུས་ཀྱི་མི་དེ་སྐད་ཅིག་གཉིས་པར་མི་སྡོད་པ་ཕྲ་ཞིང་། དེ་ལས་ཀྱང་སྐད་ཅིག་
དང་པོ་དེ་ཉིད་ལ་འཇིག་པ་ཤིན་ཏུ་ཕྲའོ།།
•51



སངས་རྒྱས་ཆོས་ལུགས་ཀྱིལྟ་སྤྱོད་སྐོར་གོ་བདེར་བཤད་པཕན་བདེ་རྒྱུ་མཚོའི་གྲུགཟིངས།
འོ་ན་མི་རྟག་པའི་གོ་དོན་ངོ་མ་གང་ཡིན་ཞེ་ན། སྐྱེས་པའི་སྐད་ཅིག་དེ་
ཉིད་ལ་འཇིག་པ་དང་། སྐྱེ་བ་དེ་ཉིད་འཇིག་པ་ཡིན་པའི་དོན་ནོ།། དེའི་ལུང་
གི་ཤེས་བྱེད། འཕགས་པ་ནམ་མཁའ་མདོག་གི་འདུལ་བའི་མདོར། སྐད་
ཅིག་མ་གང་ལ་སྐྱེས་པ་སྐད་ཅིག་མ་དེ་ཉིད་ལ་འཇིག་སྟེ། སྐད་ཅིག་མའི་རྒྱུན་
ལ་གནས་པ་ཡོད་པ་མ་ཡིན་ནོ་ཞེས་དང༌། རིགས་པ་ནི་སྐྱེས་པའི་སྐད་ཅིག་དེ་
ཉིད་ལ་མི་འཇིག་ན། འོ་ན་རྟག་པ་ཡིན་པར་ཐལ། སྐྱེས་པའི་སྐད་ཅིག་དེ་
ཉིད་ལ་རྟག་པར་གནས་པའི་ཕྱིར། དེས་ན་འདུས་བྱས་ལ་རྟག་པའི་སྐབས་
མེད་པར་འདོད་པ་དང་འགལ་ལོ།།
རྣམ་འགྲེལ་ལས། གང་གི་རང་བཞིན་འཇིག་མེད་པ།། དེ་ལ་མཁས་
རྣམས་རྟག་ཅེས་བརྗོད། ཅེས་གསུངས་པས། རྟག་པ་ནི་བརྟན་པ་དང་མི་
འགྱུར་བའི་དོན་ཡིན་ལ། གལ་ཏེ་དུས་མཐའི་སྐད་ཅིག་མ་གཅིག་ལ་རང་
བཞིན་བརྟན་པོར་གནས་ཤིང་མི་འགྱུར་བའི་དངོས་པོ་ཞིག་ཡོད་ན། འདུས་
བྱས་ཀྱི་རང་བཞིན་མི་རྟག་པར་གསུངས་པ་དང་འགལ་ལོ། །
དེས་ན་འདུས་བྱས་ཀྱི་དངོས་པོ་གང་ཡང་འཇིག་པ་ཕྱིས་འབྱུང་གི་རྒྱུ་ལ་
མི་ལྟོས་པར་སྐྱེས་པའི་རྒྱུ་དེ་ཉིད་འཇིག་པའི་རྒྱུ་ཡང་ཡིན་པ་དང་། རང་དུས་
ནས་འཇིག་པ། སྐད་ཅིག་དང་པོའི་དུས་ཉིད་ལ་འཇིག་པ། སྐྱེས་ཙམ་ནས་
འཇིག་པ། སྐྱེ་བ་དེ་ཉིད་འཇིག་པ་ཡང་ཡིན་པ་སོགས་ཀྱི་དོན་ནི་འདུས་བྱས་ཀྱི་
དངོས་ པོ་ ཐམས་ ཅད་ དུས་ སྐད་ ཅིག་ ཀྱང་ རང་བབས་ སུ་ མི་ གནས་ པར།
འགྱུར་བའི་རང་བཞིན་ཅན་ཞིག་ཡིན་པ་ནི་གནས་ལུགས་དེ་མཚོན་པའོ།།
་་52 .



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
དེ་ཡང་སྐྱེས་པའི་དུས་དེ་ཉིད་ལ་འཇིག་པའི་དོན་ཡང་། སྐྱེ་འཇིག་
གཉིས་གོ་རིམ་སྔ་ཕྱི་གཉིས་ཕྱེ་ནས་གོ་རིམ་དེ་གཉིས་སྐད་ཅིག་མ་གཅིག་གི་ནང་
དུ་རྫོགས་པའི་དོན་མིན་ལ། སྐྱེ་འཇིག་ལ་སྔ་ཕྱིའི་གོ་རིམ་མེད་པས། སྐྱེ་བའི་
གོ་རིམ་དེ་ཉིད་འཇིག་པའི་གོ་རིམ་ཡིན་ལ། དཔེར་ན་དམར་འཚུབས་སེ་གློག་
འཆའ་བའི་ཚེ་གློག་གི་སྐྱེ་འཇིག་གཉིས་མཉམ་སྐྱེས་དང་མཉམ་འཇིག་ཡིན་པ་ལྟ་
བུ་རེད། འདི་ནི་རྟོགས་དཀའ་བའི་གནས་ཤིག་ཡིན་མོད་ཀྱང་འདི་མ་ཤེས་ན་
འདུས་བྱས་མི་རྟག་པའི་རང་བཞིན་ཤེས་པར་མི་འཇོག་གོ །
གཉིས་པ། ཟག་བཅས་ཐམས་ཅད་སྡུག་བསྔལ་བའི་ལྟ་བ། །
ཟག་བཅས་ཞེས་པའི་ཟག་པ་ནི་ཉོན་མོངས་དང་། ལས་ཉོན་གྱིས་
བསྐྱེད་པའི་ཕུང་བོ་ལ་ཟག་བཅས་ཟེར་བ་རེད། འདུས་བྱས་དང་ཟག་བཅས་
དོན་གཅིག ཟག་བཅས་ཐམས་ཅད་སྡུག་བསྔལ་བ། ཞེས་པའི་ཟག་བཅས་
འདུས་བྱས་ཀྱི་དངོས་པོ་སྤྱི་ལ་གོ་བ་མིན་པར་བྱེ་བྲག་ཟག་བཅས་ཉེར་ལེན་གྱི་
ཕུང་བོ་ལྔ་དང་། གང་ཟག་ལ་གོ་དགོས་ཤིང་
། ས་རྡོ་རི་བྲག་སོགས་ལ་བདེ་
སྡུག་གི་ཚོར་བ་མེད་པ་དང་། ཟག་བཅས་སྒོམ་ལམ་དང་། སངས་རྒྱས་ཀྱི་
མཁྱེན་པ་སོགས་འདུས་བྱས་དང་མི་རྟག་པ་ཡིན་ཀྱང་སྡུག་བསྔལ་བ་མ་ཡིན་
པའི་ཕྱིར་རོ།།
ཟག་བཅས་ཉེར་ལེན་གྱི་ཕུང་བོ་ལྔ་ནི། རྒྱུ་ལས་ཉོན་ལས་སྐྱེས་པ།
འབྲས་བུ་སྡུག་བསྔལ་གསུམ་གང་རུང་བསྐྱེད་པ། ལས་ཉོན་གྱི་གཞན་དབང་
ཅན་དང་ལས་ཉོན་དང་འབྲེལ་བ་ཡིན་པས་སྡུག་བསྔལ་བ་ཡིན་ལ། སྡུག་
· 53.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
བསྔལ་བའི་རྒྱུ་མཚན་གཙོ་བོ་མི་རྟག་པའི་རང་བཞིན་ལ་ཐུག་ཡོད་དེ། རྣམ་
འགྲེལ་ལས། དེ་ཕྱིར་མི་རྟག་ལས་སྡུག་བསྔལ། སྡུག་བསྔལ་ལས་ནི་བདག་
མེད་གསུངས། ཞེས་པར་གསུངས་སོ།།
སྡུག་བསྔལ་ལ་ཚོར་བའི་སྡུག་བསྔལ། འགྱུར་བའི་སྡུག་བསྔལ། འདུ་
བྱེད་ཀྱི་སྡུག་བསྔལ་གསུམ་ལས། དང་པོ་ཚོར་བའི་སྡུག་བསྔལ་ལམ་སྡུག་
བསྔལ་གྱི་སྡུག་བསྔལ་ནི་དུད་འགྲོས་ཀྱང་ཤེས་ཏེ། བཀྲེས་སྐོམ་གྱི་སྡུག་བསྔལ་
དུད་འགྲོས་ཀྱང་ཤེས་ཤིང་། དེ་སེལ་ཐབས་ལ་འབད་རྩོལ་བྱེད་པ་མངོན་སུམ་
དུ་གྲུབ་པ་ལྟ་བུ། འགྱུར་བའི་སྡུག་བསྔལ་ནི་འཇིག་རྟེན་གྱི་བདེ་སྐྱིད་ཐམས་
ཅད་སྐད་ཅིག་སྐད་ཅིག་གིས་འགྱུར་ཅིང་མཐའ་མི་བརྟན་པའི་སྡུག་བསྔལ་ཏེ།
དེ་ནི་ཕྱི་རོལ་བ་དང་བསམ་བློ་གཏོང་ཤེས་པའི་མི་ཕལ་ཆེར་གྱིས་ཤེས་པ་ཞིག་
ཡིན། །
སངས་རྒྱས་པའི་ཆོས་ལུགས་ལ་སྡུག་བསྔལ་རགས་པ་ཤེས་པ་ཙམ་མ་
ཡིན་པར། འཁོར་བའི་རང་བཞིན་དུ་གྱུར་པའི་སྡུག་བསྔལ་ཕྲ་མོ་འདུ་བྱེད་ཀྱི་
སྡུག་བསྔལ་ཤེས་དགོས་པ་ཡིན་ལ། སངས་རྒྱས་ཀྱིས་འཁོར་བ་སྡུག་བསྔལ་གྱི་
རང་བཞིན་དུ་གསུངས་པ་ཡང་། གཙོ་བོ་འདུ་བྱེད་ཀྱི་སྡུག་བསྔལ་ལ་དགོངས་
ནས་གསུངས་པ་ཡིན་པར་གསུངས་ཏེ། རྣམ་འགྲེལ་ལས། འདུ་བྱེད་སྡུག་
བསྔལ་ལ་དགོངས་ནས། སྡུག་བསྔལ་སྒོམ་པར་གསུངས་པ་ཡིན་ཞེས་བྱུང་།
འདུ་བྱེད་ཀྱི་སྡུག་བསྔལ་ནི་ཟག་བཅས་ཉེར་ལེན་གྱི་འཁོར་བའི་ཕུང་བོ་འདི་
སྡུག་བསྔལ་བསྐྱེད་པའི་རྟེན་དང་། སྡུག་བསྔལ་དང་སྒོ་ཀུན་ནས་འབྲེལ་ཞིང་།
：54 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
སྡུག་བསྔལ་གྱི་རང་བཞིན་ཡིན་པའི་དོན་ཏེ། དེ་ཡང་མདོ་ལས་མི་རྟག་པའི་
ཕྱིར་སྡུག་བསྔལ་ལོ་ཞེས་པ་ལྟར། སྐད་ཅིག་རེ་རེ་བཞིན་སྐྱེས་འཇིག་བྱེད་ཅིང་
མི་རྟག་མི་བརྟན་པ་དང་། སྐད་ཅིག་སྐད་ཅིག་གིས་སྐྱེ་འཇིག་བྱེད་པས་བདེ་བ་
ཡང་རྒྱུན་ཟད་ནས་སྡུག་བསྔལ་གཞན་དུ་མཚམས་སྦྱོར་བའི་ཕྱིར་རོ། མི་ལ་
མཚོན་ན་ད་ལྟ་བདེ་བར་འཚོ་ཡང་སྐྱེས་པའི་མཐའ་མ་འཆི་བ་ཡིན་པས། ནམ་
ཞིག་འཆི་བར་འགྱུར་བའི་མི་རྟག་པ་ཡིན་པ་དང་། དཔེར་ན་གསོད་ཁྲིམས་
བཅད་པའི་ཉེས་ཅན་བཞིན་དུ་རེ་ཞིག་ཟས་སྐོམ་སོགས་བཟང་བོ་ལོངས་སྤྱོད་རྒྱུ་
ཡོདཀྱང་ཉི་མ་རེ་རེ་བཞིན་གསོད་རྒྱུའི་ཉི་ཆད་དང་ཐག་ཇེ་ཉེར་འགྲོ་བཞིན་
སེམས་ལ་བདེ་བ་མེད་པ་བཞིན་ནོ། །
འདུ་བྱེད་ཀྱི་སྡུག་ བསྔལ་ རགས་ པ་ ནི། སྐྱེས་ པའི་ མཐའ་ མ་ འཆི།
གཉེན་ཉེ་དུ་སོགས་དང་གྲོགས་པོ་བཟང་བོ་སོགས་ཀྱང་འདུས་པའི་ཐ་མ་འབྲལ།
ནོར་ལོངས་སྤྱོད་སོགས་བསགས་པའི་ཐ་མ་འཛད། དབང་ཆ་གོ་གནས་སོགས་
དར་བའི་ཐ་མ་རྒུད་པ་སོགས་ཡིན་ལ། མི་རྣམས་ཀྱི་བསམ་པར་སྐྱེས་པའི་ཐ་མ་
འཆི་དགོས་ཀྱང་ མི་ལ་མཚོན་ན་སྤྱིར་བཏང་ཚེ་ཚད་ལོ་བདུན་ཅུ་བརྒྱད་ཅུ་
ལྷག་ཡོད་པས། སྐྱེས་ནས་འཆི་བའི་བར་ལ་བདེ་བར་འཚོ་བའི་གོ་སྐབས་མི་
ཉུང་བ་ཞིག་ཡོད་བསམ་པ་དང་། དེ་བཞིན་དུ་འདུས་པའི་ཐ་མ་འབྲལ་བ།
བསགས་པའི་ཐ་མ་འཛད་པ། དར་བའི་ཐ་མ་རྒུད་པ་སོགས་ཀྱང་མཐར་ཐུག་
གི་གནས་ལུགས་དེ་འདྲ་ཞིག་ཡིན་ཀྱང་། འདུ་འབྲལ་སོགས་ཀྱི་བར་ན་དུས་ཀྱི་
བར་ཐག་གམ། སྐྱེས་གནས་འཇིག་གསུམ་དུ་བྱས་པའི་གནས་པའི་དུས་སྐབས་
，55 •
，



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པཕན་བདེ་རྒྱུ་མཚོའི་གྲུ་གཟིངས།
ཤིག་ཡོད་དོ་སྙམ་དུ་བསམ་པའོ།།
འདུ་བྱེད་ཀྱི་སྡུག་བསྔལ་ཕྲ་མོ་ཤེས་པ་ཕྲ་བའི་མི་རྟག་པ་ཤེས་པ་ལ་རག་
ལས་པ་ཡིན་ལ། དེ་ཡང་སྐྱེས་འཇིག་གཉིས་ཀྱི་བར་ན་སྔ་ཕྱིའི་གོ་རིམ་མེད་པ་
དང་། སྐྱེས་པ་དེ་ཉིད་འཇིག་པ་ཡིན་པ་དང་། སྐྱེས་འཇིག་ངོ་བོ་གཅིག་ཡིན་
པ་དང་། སྐྱེས་པའི་སྐད་ཅིག་དང་པོ་དེ་ནི་འཇིག་པའི་སྐད་ཅིག་དང་པོ་ཡང་
ཡིན་པ་དང། ཟག་བཅས་ཀྱི་བདེ་བ་ཐམས་ཅད་སྡུག་བསྔལ་ཡིན་པ་དང་
།
བདེ་བ་སྐད་ཅིག་ཙམ་ཡང་མེད་པ་དང་། བདེ་བའི་འདུ་ཤེས་ཐམས་ཅད་
འཁྲུལ་ཤེས་དང་ལོག་ཤེས་ཤ་སྟག་ཡིན་པའི་གནད་དེ་ལ་ཐུག་གོ །
འདུས་བྱས་ཀྱི་ཕུང་བོའམ། འཁོར་བའི་རང་བཞིན་སྡུག་བསྔལ་གྱི་
རང་བཞིན་དུ་ཤེས་པའི་དགོས་པ་ནི། སྡུག་བསྔལ་གྱི་རྒྱུ་ལས་ཉོན་སྤང་བ་དང་།
དེ་སྤོང་བྱེད་ཀྱི་ཐབས་འཚོལ་བ་དེ། མདོ་ལས། སྡུག་བསྔལ་ཤེས་པར་བྱ། །
ཀུན་འབྱུང་སྤོང་བར་བྱ། ལམ་སྒོམ་པར་བྱ། འགོག་པ་མངོན་ཏུ་བྱ་ཞེས་པའི་
དོན་ནོ། །
སྡུག་བསྔལ་ལ། སྐྱེ་རྒ་ན་འཆི་སོགས་བཞི་དང་། ལྔ་དང་། བརྒྱད་
སོགས་དབྱེ་ཚུལ་མང་། ཚོར་བ་བདེ་སྡུག་བཏང་སྙོམས་གསུམ་ལས་ཕྱེ་བ་གོང་
གསལ་འདི་ལ་མ་འདུས་པ་མེད་དོ། །
འཁོར་བ་སྡུག་བསྔལ་གྱི་རང་བཞིན་ཞེས་པའི་འཁོར་བའི་དོན་ལས་
འཕྲོས་ཏེ། གང་འཁོར་བ། གང་གིས་འཁོར་བ། ཇི་ལྟར་འཁོར་བ་སོགས་
རགས་ཙམ་བཤད་ན། འཁོར་བ་ཞེས་པ་ནི་ལས་ཉོན་གྱི་དབང་གིས་ཁམས་
• 56 ་



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
གསུམ་འཁོར་བ་རིགས་དྲུག་གི་གནས་སུ་ཟོ་ཆུན་འཕྱན་ལྟར་རང་དབང་མེད་
པར་འཁོར་བའི་སེམས་ ཅན་ཡིན་ལ། འཁོར་བ་སྡུག་བསྔལ་ ཅན་ཕུང་བོ།
ཞེས་པའི་འཁོར་བ་ལ་འཁོར་བའི་གནས་དང་། འཁོར་བའི་སེམས་ ཅན་
གཉིས་ཡོད་པས། སྔ་མ་ལ་ཕྱིའི་སྡུག་བདེན་དང། ཕྱི་མ་ལ་ནང་གི་སྡུག་
བདེན་ཟེར་བ་ཡིན་ལ། འཁོར་བ་ནི་གནས་ལ་མི་གོ་བར། འཁོར་བའི་སེམས་
ཅན་ལ་གོ་དགོས་སོ།།
གྲུབ་མཐའ་འམ་ལྟ་བའི་སྟེང་ནས་ཕྱེ་ན། འཁོར་བ་ཁས་མི་ལེན་པ་
དང་། འཁོར་བ་བདེན་གྲུབ་ཏུ་ཁས་ལེན་པ། འཁོར་བ་རྟེན་འབྲེལ་གྱི་ཆོས་
སུ་ཁས་ལེན་པ་གསུམ་ལས། སྔ་མ་གཉིས་ནི་ཕྱི་རོལ་པ་དང་། ཕྱི་མ་ནི་ནང་བ་
སངས་རྒྱས་པའོ།།
འཁོར་བ་ཁས་མི་ལེན་པ་ནི་ལོག་ལྟའི་ཐ་ཆད་རྒྱང་འཕེན་པ་ཡིན་ལ།
རྒྱང་འཕེན་པས་སེམས་ཅན་ལ་སྐྱེ་བ་སྔ་ཕྱི་ཡོད་པ་ཁས་མི་ལེན་ཅིང་། དེ་ཁས་
མི་ལེན་པས་འཁོར་བ་གྲུབ་པའི་རྒྱུ་ལས་ཉོན་ཁས་མི་ལེན་ཅིང་། ལས་དགེ་སྡིག་
གི་འབྲས་བུ་བདེ་སྡུག་ཡོད་པ་ཡང་ཁས་མི་ལེན། རྒྱང་འཕེན་པའི་ལྟ་བའི་ཁྱད་
ཆོས་ནི་མངོན་སུམ་དབང་ཡུལ་ དུ་གྱུར་པ་མ་གཏོགས་གཞན་ཁས་མི་ལེན་ལ།
དེ་དག་གིས་སེམས་ཅན་ལ་རྣམ་ཤེས་ཟེར་བ་མེད། ཚོར་བ་དང་འདུ་ཤེས་
སོགས་མི་ལུས་ཀྱི་ཁྱད་ཆོས་དང་ཀླད་པའི་ནུས་པ་ཞིག་ཡིན་ལ། ལུས་ཤི་བའི་ཚེ་
ལུས་ཀྱི་ནུས་པ་ཡང་ཤི་བ་ཡིན་པས། སྐྱེ་བ་ཕྱི་མར་འཕོ་བའི་རྣམ་ཤེས་མེད།
མི་ཡི་ཤེས་པ་ཡང་ཀླད་པ་དང་མཉམ་དུ་ཕ་མའི་ཁུ་ཁྲག་ལས་བྱུང་བ་ཡིན་ལ།
་ 57 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་བལན་བདེ་རྒྱུ་མཚོའི་གྲུགཐིངས།
རང་ལ་དབང་བའི་རྣམ་ཤེས་སྔ་མ་མེད་དོ་ཞེས་བཤད་དོ། །
མུ་སྟེགས་པའི་ཆོས་རྣམས་ཀྱང་སྐྱེ་བ་སྔ་ཕྱི་ཡོད་པ་དང་། ལས་རྒྱུ་
འབྲས་རགས་པ་ཁས་ལེན་ལ། དེ་ཁས་མ་བླངས་ན་ཆོས་ལུགས་ཀྱི་གཞི་རྩ་དོར་
བ་ཡིན་ནོ།། ལས་དགེ་སྡིག་གི་འབྲས་བུ་ཁས་མ་བླངས་ན་རྣམ་ཤེས་ལྷ་ཡུལ་དུ་
སྐྱེ་བ་དང་། དམྱལ་བར་ལྷུང་བའི་རྒྱུ་མཚན་མེད་པའི་ཕྱིར་རོ། འོན་ཀྱང་ཕྱི་
རོལ་པ་རྟག་གཅིག་རང་དབང་ཅན་གྱི་བདག་ཁས་ལེན་པས། མི་རྣམས་ཤི་
པའི་རྗེས་སུ་རྣམ་ཤེས་ལ་འགྲོ་ས་ལྷ་ཡུལ་དང་དམྱལ་བ་གཉིས་ལས་མེད་ལ། ལྷ་
ཡུལ་དུ་སྐྱེས་པའི་རྗེས་སུ་མར་ལྷུང་རྒྱུ་དང་། དམྱལ་བ་ནས་ཐར་རྒྱུ་ཞིག་བཤད་
སྲོལ་མེད་ལ་དེའི་རྒྱུ་མཚན་ཡང་རྟག་པ་ཡིན་པར་ཁས་ལེན་པའི་གནད་ལ་ཐུག་
གམ་སྙམ།
ནང་བ་སངས་རྒྱས་པའི་གྲུབ་མཐའི་ཁྱད་ཆོས་གཅིག་ནི་འཁོར་བ་ཕྲ་
རགས་ཁས་ལེན་པ་དང་། འཁོར་བའི་རྒྱུ་ལས་ཉོན་གཉིས་ཡིན་པར་ཁས་ལེན་
པ་དང་། འཁོར་བའི་བདེ་སྡུག་ལས་ལས་སྐྱེ་བར་ཁས་ལེན་པ་ལས། འཇིག་
རྟེན་བྱེད་པོས་བྱས་པར་ཁས་མི་ལེན་པ་སོགས་སོ། །
འཁོར་བ་ཁས་ལེན་པའི་གཞི་རྩ་ནི་ཚེ་སྔ་ཕྱི་ཡོད་པར་ཁས་ལེན་པ་ཡིན་ལ།
སེམས་ཅན་རྣམས་སྐྱེ་བ་སྔ་ཕྱི་ཡོད་པ་དང་། སྐྱེ་བ་འཛིན་པ་དང་། འཁོར་
བར་འཁོར་བའི་རྒྱུ་ལས་ཉོན་གཉིས་ཡིན་པ་ཁས་མ་བླངས་ན། སངས་རྒྱས་
ཆོས་ལུགས་ཀྱི་རྨང་གཞི་ཁས་མ་བླངས་པ་ཡིན་པས་སྐྱེ་བ་སྔ་ཕྱི་ཡོད་པར་ངེས་པ་
རྙེད་པ་ནི་ཤིན་ཏུ་གལ་ཆེ་བའི་གནད་དོན་ཞིག་ཡིན་ལ།
• 58 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
དེ་ཡང་སྐྱེ་བ་སྔ་ཕྱི་ཡོད་ཅེས་པའི་ཚིག་ཙམ་ལ་བརྟེན་ན་ནུས་པ་མེད་པས།
དངོས་སྟོབས་རིགས་ པའི་ལམ་ནས་སྒྲུབ་དགོས་པ་ཡིན་ལ། དེ་ཡང་སྤྱིར་
བཏང་གི་དངོས་པོའི་གནས་ལུགས་ཤིག་གཞིར་བྱས་ནས་དཔྱད་དགོས་ཏེ། དེ་
ཡང་འདུས་བྱས་ཀྱི་དངོས་པོ་གང་ཡང་རྒྱུ་མེད་ལས་མི་སྐྱེ། རྒྱུ་གཞན་ལས་མི་སྐྱེ།
རང་རྒྱུ་ལས་སྐྱེས་པ་ཡིན། རྒྱུ་མེད་ལས་མི་སྐྱེ་སྟེ། རྒྱུ་མེད་ལས་སྐྱེས་པའི་
དངོས་པོ་མེད་པའི་ཕྱིར། རྒྱུ་གཞན་ལས་མི་སྐྱེ་སྟེ། སྲན་མ་བཏབ་ན་གྲོ་མི་སྐྱེ་
བའི་ཕྱིར། རང་རྒྱུ་ལས་སྐྱེས་པ་ཡིན་ཏེ་གྲོ་ནི་གྲོ་ལས་སྐྱེས་ཤིང་། སྲན་མ་ནི་
སྲན་མ་ལས་སྐྱེས་པ་ཡིན་པའི་ཕྱིར། །
རྒྱུ་མེད་དང་རྒྱུ་གཞན་ལས་མི་སྐྱེ་ཞིང་། རང་རྒྱུ་ལས་སྐྱེས་པ་འདུས་
བྱས་ཀྱི་དངོས་པོ་སྤྱིའི་རང་བཞིན་ཡིན་ན། འདུས་བྱས་ཀྱི་བྱེ་བྲག་སེམས་ཅན་
ལ་ཡང་ཁྱབ་དགོས་ལ། ཁྱབ་མི་དགོས་པའི་རྒྱུ་མཚན་མེད་པའི་ཕྱིར་རོ། དེ་
ལྟ་ན་སེམས་ཅན་གྱི་སྐྱེས་པ་ཡང་སྐྱེ་བ་ཡིན་པ་དང་། སྐྱེས་པ་ཡིན་ན་རྒྱུ་མེད་
ལས་མི་སྐྱེ། རྒྱུ་གཞན་ལས་མི་སྐྱེ།
རང་དང་རིགས་མཐུན་གྱི་རྒྱུ་ལས་སྐྱེས་པ་ཞིག་ཡིན་དགོས་ལ་སྐྱེ་ཚུལ་
གཞན་ཞིག་མེད་པའི་ཕྱིར། རང་དང་རིགས་མཐུན་གྱི་རྒྱུ་ལས་སྐྱེས་པ་ཡིན་ན།
སེམས་ཅན་ལ་བེམ་པོའི་ངོ་བོར་གྱུར་པའི་གཟུགས་ཕུང་གི་ཆ་དང་། ཤེས་པའི་
ངོ་བོར་གྱུར་པའི་སེམས་ཀྱི་ཆ་གཉིས་ཡོད་པ་ཡིན་ལ། བེམ་པོ་དང་ཤེས་པ་
གཉིས་རིགས་དང་རང་བཞིན་ཐ་དད་ཅིང་གཞི་མཐུན་མི་སྲིད་པ་ཡིན་པས།
ཕན་ཚུན་གཅིག་གིས་གཅིག་ལ་ཉེར་ལེན་གྱི་རྒྱུ་བྱེད་མི་ནུས་ཤིང་། བེམ་པོ་ལས་
• 59 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས། །
ཤེས་པ་དང་། ཤེས་པ་ལས་བེམ་པོ་སྐྱེས་པའི་དཔེ་ཞིག་འཇོག་རྒྱུ་མེད་པའི་ཕྱིར།
དེ་ལས་སེམས་ ཅན་གྱི་གཟུགས་ཕུང་དང་སེམས་གཉིས་ལ་ རང་དང་རིགས་
འདྲའི་རྒྱུ་མི་མཐུན་པ་རིགས་གཉིས་ཡོད་པར་འདོད་དགོས་ལ། གཟུགས་ཕུང་
དེ་ཕ་མའི་གཟུགས་ཕུང་གི་རྒྱུན་ལས་བྱུང་བའི་བེམ་པོ་ཡིན་ཀྱང་། སེམས་ཀྱི་
རང་དང་རིགས་འདྲའི་རྒྱུ་ནི་ཤེས་པ་ཡིན་པས། ཕ་མའི་ལུས་ཀྱི་བེམ་པོའི་
ཁམས་ཁུ་རྡུལ་ལས་ཤེས་པ་ཇི་ལྟར་འབྱུང་། དེས་ན་མའི་མངལ་དུ་ཆགས་པའི་
བྱིས་པའི་སེམས་ནི་དེ་དང་རྒྱུ་གཅིག་ཡིན་པའི་ཤེས་པ་སྔ་མ་ཞིག་གི་རྒྱུན་ཡིན་
པར་མི་འདོད་ཐབས་མེད་ཡིན་ལ། རྒྱུན་ཞེས་པ་ནི་ཆུ་རྒྱུན་དང་གློག་གི་རྒྱུན་ལྟ་
བུ་ཡིན་པས། གློ་བུར་དུ་སྐྱེས་པ་མིན་པར། སྔ་མ་སྔ་མའི་རྒྱུན་ལས་ཕྱི་མ་ཕྱི་
པའི་རྒྱུན་བྱུང་བ་ཡིན་ལ། ད་ལྟའི་སེམས་འདི་ཡང་སྔ་མའི་སེམས་ཀྱི་རྒྱུན་ལ་
བརྟེན་ནས་བྱུང་བ་ཡིན་ལ། དེ་མིན་ན་སྔོན་གྱི་ཉམས་མྱོང་དང་དྲན་ཤེས་ཀྱི་ངོ་
བོར་གནས་པའི་ཤེས་བྱ་སོགས་ཀྱང་ད་ལྟའི་སེམས་ཀྱི་སྟེང་དུ་འབྱུང་མི་རིགས་
རྣམ་འགྲེལ་ལས། སྐྱེས་པ་ཡོངས་སུ་ལེན་པ་ན།། འབྱུང་རྔུབ་དབང་
བོ་བློ་དག་ནི།། རང་གི་རིགས་ལ་ལྟོས་མེད་ཅན།། ལུས་ཉིད་འབའ་ཞིག་ལས་
སྐྱེས་མིན། ཧ་ཅང་ཐལ་ཕྱིར། ཞེས་པ་ལྟར། བྱིས་པ་སྐྱེས་མ་ཐག་པའི་རིག་
པ་དེ་ལ། རིགས་འདྲའི་རྒྱུ་རིག་པ་སྔ་མ་སྔོན་དུ་ཡོད་དགོས་ཏེ། རིག་པ་ཡིན་
པའི་ཕྱིར་ཞེས་པ་ནི་རིགས་འདྲ་སྔོན་སོང་དང་།
་ རྣམ་འགྲེལ་ལས། རྣམ་ཤེས་མིན་པ་རྣམ་ཤེས་ཀྱི།། ཉེར་ལེན་མིན་
• 60，



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
པའི་ཕྱིར་ཡང་འགྲུབ། ཅེས་པ་ལྟར། དཔེར་ན་ནས་ཀྱི་མྱུ་གུའི་ཉེར་ལེན་ལ།
ནས་ཀྱི་ས་བོན་ཞིག་ངེས་པར་དགོས་པ་ལྟར། རྣམ་ཤེས་ཀྱི་རྒྱུ་ལ་ཡང་རྣམ་ཤེས་
དགོས་པས། རྣམ་ཤེས་ཀྱི་རྒྱུན་སྔ་མ་ཡོད་པར་དཔོག་ནུས་ཏེ། ཚེ་འདིའི་ཐོག་
མའི་རྣམ་ཤེས་ཆོས་ཅན། རྣམ་ཤེས་སྔ་མའི་ཉེར་ལེན་ལས་བྱུང་སྟེ། རྣམ་ཤེས་
ཡིན་པའི་ཕྱིར། དཔེར་ན། དེ་རང་གི་རྣམ་ཤེས་བཞིན། ཞེས་པའི་གཏན་
ཚིགས་འདིས་ཀྱང་ཚེ་སྔ་མ་ཡོད་པར་འགྲུབ་སྟེ། ཞི་བ་འཚོས། དེ་ཕྱིར་ཐོག་
མའི་རྣམ་ཤེས་ནི། རང་གི་ཉེར་ལེན་སྟོབས་ལས་བྱུང་། རྣམ་ཤེས་ཉིད་སོགས་
གཏན་ཚིགས་ཀྱིས། ད་ལྟར་བ་ཡི་རྣམ་ཤེས་བཞིན། ཞེས་གསུངས་པ་ལྟར་རོ།།
ད་ལྟའི་རང་རྒྱུད་ལ་ཡོད་པའི་འདོད་སྡང་སོགས་གོམས་པའི་རྗེས་སུ་
བྱེད་པ་ཡིན་ཕྱིར། བྱིས་པ་སྐྱེས་མ་ཐག་པའི་དགའ་མི་དགའི་རྣམ་འགྱུར་དང་།
མའི་ནུ་མ་བཙལ་ནས་ནུ་ཞོ་འཐུང་ཤེས་པ་སོགས་མ་བསླབ། རང་ཆས་སུ་ཤེས་
པ་དེ་རིགས་ཚེ་སྔ་མའི་གོམས་ཤུགས་མིན་ན་ཇི་ལྟར་འབྱུང་། གསར་དུ་བཟོས་
པའི་འཕྲུལ་འཁོར་གྱི་མི་ལ་སྔོན་གོམས་ཀྱི་བག་ཆགས་སད་པའི་བྱ་དཔྱོད་དེ་
འདྲ་ཡོད་མི་རིགས་པའི་ཕྱིར་རོ།། སློབ་དཔོན་དཔའ་བོས། བློ་ཡི་མཐུ་སྟོབས་
གསལ་བ་མེད་པ་ དང་། དབང་བོ་རྣམ་ཀྱང་བླུན་པའི་ རང་བཞིན་ཅན།
བཙས་མ་ཐག་ དུསུས་ཀྱང་མ་བསྟན་པར། ཁ་ཟས་ཟ་བར་རྩོམ་པར་བྱེད་པ་
དང་། ནུ་ཞོ་འཐུང་བར་རྩོལ་བ་བྱེད་པ་ཡང་། དེ་དག་ཚེ་རབས་གཞན་ལ་
གོམས་པའི་མཐུས།། ཞེས་གསུངས་སོ།།
མྱོང་བ་སྔོན་སོང་ནི་སློབ་དཔོན་ལེགས་ལྡན་གྱིས། ཚེ་རབས་དྲན་པ་
• 61 •



སངས་རྒྱས་ཆོས་ལུགས་ཀྱིས་སྦྱོད་སྐོར་གོ་བདེར་བཤད་པ་ཕན་བདེ་གྲུམཚོའི་གྲུ་གཟིངས།
སོགས་ཡོད་དང་། ཞེས་པ་ལྟར་གནའ་ནས་ད་ལྟའི་བར་དུ་རྒྱལ་ཁབ་དང་མི་
རིགས་སོ་སོར་ཚེ་སྔོན་མའི་སྐྱེས་གནས་དྲན་པ་དང་། ཚེ་སྔ་མའི་ནོམ་རྫས་ངོས་
ཟིན་པ་དང་། ཚེ་སྔ་མའི་སྐྱེས་རྟགས་ཡོད་པ་སོགས་མང་དུ་བཤད་རྒྱུ་ཡོད་པས།
དེ་ཡང་ཚེ་སྔ་ཕྱི་སྐྱེ་བ་ལེན་རྒྱུ་ཡོད་པའི་སྒྲུབ་བྱེད་དང་
། ཚེ་སྔ་ཕྱི་མེད་པའི་གྲུབ་
མཐའི་གནོད་བྱེད་ནུས་པ་ཅན་ཡིན་ནོ།།
སེམས་ཅན་རྣམས་འཁོར་བའི་གནས་སུ་ཡང་ནས་ཡང་དུ་སྐྱེས་པ་ལེན་
ཞིང་འཆི་འཕོ་བྱེད་པ་དང་། སེམས་ཅན་སོ་སོར་སྐྱེས་གནས་དང་། འཚོ་
རྟེན་བཟང་ངན་། དབང་བོ་ཚང་མི་ཚང་། ལུས་མཛེས་མི་མཛེས། ཚེ་རིང་
ཐུང་། ནད་ཡོད་མེད། རིག་པ་གསལ་མི་གསལ། ལོངས་སྤྱོད་དང་། གོ་
གནས་མཐོ་དམན། ལུས་སེམས་ཀྱི་བདེ་སྡུག་མང་ཉུང་། བྱ་བ་ལམ་འགྲོ་ཡིན་
མིན་སོགས་མི་ཚེ་བདེ་སྡུག་གི་ཁྱད་པར་མང་བོ་དེ་དག་ཀྱང་རྒྱུ་མེད་དུ་བྱུང་བ་
མིན་ལ། སྔོན་གྱི་རྒྱུ་དང་འཕྲལ་གྱི་རྐྱེན་ལ་འབྲེལ་བ་མེད་པ་ཞིག་མིན་པས།
དེ་དག་གི་རྒྱུ་རྐྱེན་གང་ཡིན་ཞེས་ན།
རྒྱང་འཕེན་པས་རྒྱུ་མེད་རྐྱེན་མེད་ཟེར་ཞིང་། རྒྱུ་སེར་ཆོས་ལུགས་པས་
ལྷ་འཇིག་རྟེན་བྱེད་པོས་བཀོད་བཞག་བྱས་པར་འདོད་ལ། ནང་བ་སངས་
རྒྱས་པས་སེམས་ཅན་གྱི་ལས་ཀྱིས་བཀོད་པའམ་ལས་ལས་བྱུང་བར་འདོད་པ་
ཡིན་ཏེ། མཛོད་རྩར། ལས་ལས་འཇིག་རྟེན་སྣ་ཚོགས་སྐྱེས། ཞེས་པར་
གསུངས་སོ།། །
དེས་ན་ལས་ཞེས་པའི་དོན་ཅི་ཡིན་ཞེ་ན་ལས་ནི་སཾསྐྲྀ་ཏའི་སྐད་ཀྱི་ཀརྨ་
་ 62 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
བསྒྱུར་བ་སྟེ། ལས་ཀ་དང་བྱ་སྤྱོད་ཀྱི་དོན་ཡིན་ལ། ཞིང་ལས་ དང་འབྲོག་
ལས་བྱེད་པ་ལྟ་བུའོ།། འོ་ན་སེམས་ཅན་གྱི་སྐྱིད་སྡུག་གི་ཁྱད་པར་དེ་དག་ལས་
ལས་བྱུང་བར་ཇི་ལྟར་ཤེས་ཞེ་ན། སྤྱིར་འདུས་བྱས་ཀྱི་དངོས་པོ་གང་ཡང་རྒྱུ་
རྐྱེན་རྟེན་འབྲེལ་ལས་བྱུང་བ་དང་། མི་ཡི་རིག་གནས། དངོས་རྫས། ཁང་
ཁྱིམ། བཅའ་ལག་ཚང་མ་མི་རྣམས་ཀྱིས་ལུས་སེམས་ཀྱིས་ལས་ཀ་བྱས་པའི་
འབྲས་བུ་ཡིན་པ་དང་། མི་རྣམས་ཀྱི་ཚེ་འདིའི་སྐྱིད་སྡུག་སྐོར་ཅིག་ལས་ཀ་བྱས་
པའི་འབྲས་བུ་ཡིན་པ་དང་། མི་རྣམས་ལ་ཕར་ལ་ཕན་བཏགས་ན་ཕན་ལན།
གནོད་སྐྱེལ་ན་གནོད་ལན་ཐེབས་པ་དང་། ཁྲིམས་མཐུན་ལུགས་མཐུན་བྱས་
ན་རང་ཉིད་བདེ་ཞིང་། ཁྲིམས་འགལ་ལོག་འགལ་བྱས་ན་ཁྲིམས་ཆད་ཕོག་པ་
ལྟ་བུ་སོགས་ལས་བཟང་ངན་དང་མཐུན་པའི་འབྲས་བུ་བདེ་སྡུག་ཡོད་པ་མངོན་
སུམ་གྱི་སྤྱོད་ཡུལ་དུ་གྲུབ་པས། རྒྱུ་འབྲས་ཀྱི་ཆོས་ཉིད་སྤྱིའི་སྟེང་ནས་མི་ཡི་སྐྱེ་
བ་སྔ་ཕྱིའི་བར་གྱི་རྒྱུ་འབྲས་ཀྱི་འབྲེལ་བ་ཡང་ངེས་ཐུབ་སྟེ་སྤྱི་ལ་ཁྱབ་པའི་དངོས་
པོའི་རང་བཞིན་དེ་བྱེ་བྲག་ལ་ཡང་ཁྱབ་པའི་ཕྱིར་རོ།།
དེ་ཡང་སྐྱེ་བ་འདིའི་བདེ་སྡུག་ལས། སྐྱེ་བ་སྔ་མའི་ལས་དགེ་སྡིག་དཔོག་
པ་འབྲས་རྟགས་དང་། སྐྱེ་བ་འདིའི་ལས་དགེ་སྡིག་གི་སྤྱོད་ཚུལ་ལས་སྐྱེ་བ་ཕྱི་
མའི་བདེ་སྡུག་དཔོག་པ་རང་བཞིན་གྱི་རྟགས། སྐྱེས་བ་འདིར་དགེ་བ་མ་བྱས་
པ་ལས། སྐྱེ་བ་ཕྱི་མར་བདེ་བ་མྱོང་རྒྱུ་མེད་པར་དཔོག་པ་ནི་མ་དམིགས་པའི་
རྟགས་ལས་འགྲུབ་པ་ཡིན་ནོ།། དེ་ཡང་ལས་ལ་དབྱེ་ན། སེམས་པའི་ལས་
དང་བསམ་པའི་ལས་གཉིས་ཡོད་པ་ལས། དང་པོ་ནི་ཀུན་སློང་དང་ཡིད་ཀྱི་
• 63 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
ལས། གཉིས་པ་ནི་ལུས་ངག་གི་ལས་སོ།། གཞན་ཡང་རང་ཁོ་ནས་མྱོང་བའི་
རང་གི་ལས་དང་། ཐུན་མོང་གི་མྱོང་བྱར་གྱུར་པའི་སྤྱི་མཐུན་གྱི་ལས་གཉིས་
ཡོད་པ་ཡིན་ནོ། །
ལས་ལ་ཁྱད་ཆོས་བཞི་ཡོད་དེ། ལས་ངེས་པ། ལས་འཕེལ་ཆེ་བ།
ལས་མ་བྱས་པ་དང་མི་འཕྲད་པ། ལས་བྱས་པ་ཆུད་མི་ཟ་བའོ།།
དང་པོ། ལས་ངེས་པ་ནི། ཇི་འདྲ་བ་ཡི་ལས་བྱས་པ།། འབྲས་བུ་དེ་
འདྲ་འབྱུང་བར་གྱུར།། ཀོ་ཊ་པ་ཡི་ས་བོན་ལས། འབྲས་སུ་ས་ལུ་འབྱུང་མི་
འགྱུར། ཞེས་པ་ལྟར། རྒྱུ་ཇི་འདྲ་ཡིན་ན་འབྲས་བུ་ཡང་དེ་འདྲ་འབྱུང་བ་
བཞིན་དུ་རྒྱུ་དགེ་བ་ལས་འབྲས་བུ་བདེ་བ་དང་། རྒྱུ་སྡིག་པ་ལས་འབྲས་བུ་
སྡུག་བསྔལ་འབྱུང་བའོ།། དཔེར་ན། གཞན་གྱི་སྲོག་བཅད་པས་རང་ཉིད་ཚེ་
ཐུང་བ་དང་། གཞན་གྱི་སྲོག་སྐྱོབ་པས་རང་གི་ཚེ་རིང་བ་ལྟ་བུ།
གཉིས་པ། ལས་འཕེལ་ཆེ་བ་ནི། དཔེར་ན་ས་བོན་ཏིལ་ཙམ་བཏབ་
པས་འབྲས་བུ་ལྗོན་ཤིང་ཆེན་པོ་སྐྱེས་པ་དང་། ནས་སྤར་གང་བཏབ་པས་ལོ་
ཏོག་བྲེ་གང་ཐོབ་པ་ལྟ་བུ། རྒྱུ་དགེ་སྡིག་ཕྲ་མོ་ལས་འབྲས་བུ་བདེ་སྡིག་ཆེན་པོ་
འབྱུང་བའོ
གསུམ་པ། ལས་མ་བྱས་པ་དང་མི་འཕྲད་ནི། དཔེར་ན་ཞིང་མ་
བཏབ་པར་ལོ་ཏོག་ཐོན་རྒྱུ་མེད་པ་ལྟ་བུ། ལས་དགེ་བ་མ་བྱས་ན་འབྲས་བུ་
བདེ་བ་མི་འཐོབ་པ་ལྟ་བུའོ།། །
བཞི་བ། ལས་བྱས་པ་ཆུད་མི་ཟ་བ་ནི། ཞིང་ཐོག་ཏུ་བཏབ་པའི་ལོ་
• 64 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
ཏོག་གི་ས་བོན་དྲོད་གཤེར་གྱི་རྐྱེན་དང་མ་འཕྲད་ན་ཡུན་རིང་དུ་མྱུ་གུ་མི་སྐྱེ་ཡང་
རྐྱེན་དང་འཕྲད་ཚེ། མྱུ་གུ་སྐྱེ་བ་བཞིན་དུ། དགེ་སྡིག་གི་ལས་བྱས་ནས་ཡུན་
རིང་བོ་ཇི་ཙམ་ཞིག་སོང་ཡང་། ཆུད་ཟོས་སུ་མི་འགྲོ་ཞིང་། སྨིན་བྱེད་ཀྱི་རྐྱེན་
དང་འཕྲད་ཅིང་། སྨིན་པའི་དུས་ལ་བབས་པ་ན། བདེ་སྡུག་གི་འབྲས་བུ་
གདོན་མི་ཟ་བར་སྨིན་པ་ཡིན་ཏེ། ལས་ཅན་དག་གི་ལས་རྣམས་ནི། སྐལ་བ་
བརྒྱུར་ཡང་ཆུད་མི་ཟ། ཚོགས་ཤིང་དུས་ལ་བབས་པ་ན། འབྲས་བུ་སྨིན་པ་
ཉིད་དུ་འགྱུར།། ཞེས་གསུངས་པ་ལྟར་རོ། ཚེ་སྔ་ཕྱིའི་བར་གྱི་རྒྱུ་འབྲས་ཀྱི་
འབྲེལ་བ་འདི་དག ལས་བྱེད་པ་པོ་དང་མྱོང་བ་བོའི་གང་ཟག་གི་རྟེན་ལ་ཚེ་སྔ་
ཕྱིའི་བར་གྱི་སྐྱེ་འཆིས་བར་ཆོད་པས། མི་ཕལ་བ་རང་གཞན་སུ་ལ་ཡང་མངོན་
སུམ་མིག་གི་སྤྱོད་ཡུལ་དུ་འགྱུར་མི་ནུས་པས་ལྐོག་གྱུར་དུ་སོང་ཡང་། འདུས་
བྱས་ཀྱི་རྒྱུ་འབྲས་ཀྱི་རང་བཞིན་དང་། འབྲེལ་བའི་སྟེང་ནས་སྤྱི་ཙམ་ཞིག་ངེས་
ཐུབ་ཀྱང་། བྱེ་བྲག་གི་ཁྱད་པར་རྣམས་ནི་དཔྱད་གསུམ་དག་པའི་ལུང་ལ་
བརྟེན་ནས་ཤེས་པ་དང༌། མངོན་སུམ་དུ་མཐོང་བ་ནི་འཕགས་པའི་རྣལ་
འབྱོར་མངོན་སུམ་གྱི་སྤྱོད་ཡུལ་ལོ། སྐྱེ་བ་སྔ་ཕྱི་ཡོད་པའི་ལྟ་བ་དང་། སེམས་
ཅན་གྱི་རྒྱུད་དུ་གཏོགས་པའི་ལས་རྒྱུ་འབྲས་ཀྱི་ལྟ་བ་ནི། ཆོས་དང་འཇིག་རྟེན་
གྱི་བྱ་སྤྱོད་མང་བོ་དང་འབྲེལ་བ་དམ་ཟབ་ཏུ་ཡོད་པ་ཞིག་ཡིན་པས་ངེས་པར་
ཤེས་དགོས་སོ།།
གསུམ་པ། ཆོས་ཐམས་ཅད་བདག་མེད་པའི་ལྟ་བ།
བདག་མེད་པར་ལྟ་བ་བཤད་པ་ལ། ཐོག་མར་བདག་ཅེས་པའི་ཐ་སྙད་
： 65.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
དེའི་གོ་དོན་དང་། བདག་མེད་ཀྱི་གནས་ལུགས་ངེས་དགོས་པའི་རྒྱུ་མཚན།
འཇོག་རྒྱུ་དང་འགོག་རྒྱུའི་བདག་གཉིས་ཀྱི་ཁྱད་པར། བདེན་གྲུབ་ཀྱི་བདག་
འགོག་པའི་རིགས་པ་སོགས་ཤེས་དགོས་པས། དེའི་ཚུལ་ལས་བརྩམས་ཏེ་ཅུང་
ཟད་བཤད་ན། །
བདག་ཅེས་པའི་དོན་ནི། བཞི་བརྒྱ་བའི་འགྲེལ་བར། དེ་ལ་བདག་
ཅེས་བྱ་བ་ནི་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་དང་རང་
བཞིན་ཏེ། དེ་མེད་པ་ནི་བདག་མེད་པའོ་ཞེས་པ་ལྟར་བདག་ཅེས་པ་ནི་དངོས་
པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ་རང་དབང་ཚུགས་
ཐུབ་ཀྱི་ངོ་བོ་རང་བཞིན་དང་། དངོས་པོ་ལ་དེ་འདྲའི་ངོ་བོ་རང་བཞིན་ཞིག་
ཡོད་ན་བདག་ཡོད་པ་ཡིན་ལ། དངོས་པོ་གང་ལ་ཡང་དེ་འདྲའི་ངོ་བོ་རང་
བཞིན་མེད་པས་བདག་མེད་ཅེས་བྱའོ་ཞེས་པ་རེད། སྤྱིར་བཏང་མི་རྣམས་ལ་
བདག་ཏུ་འཛིན་པའི་འདུ་ཤེས་འདི། མ་བསླབས་ལྷན་སྐྱེས་སུ་ཡོད་པ་ཞིག་
ཡིན་ལ། དེ་ཡང་འདུ་ཤེས་རྐྱང་བ་མ་ཡིན་པར་ལུས་སེམས་ཀྱི་སྟེང་དུ་བདག་གི་
ངོ་བོ་རང་བཞིན་བདེན་པར་གྲུབ་པ་ཞིག་ཡོད་པར་བསམས་ནས་འདུག་གོ།
རྣམ་འགྲེལ་ལས། བདག་ཡོད་ན་ནི་གཞན་དུ་ཤེས།། བདག་གཞན་ཆ་ལས་
འཛིན་དང་སྡང་། འདི་དག་དང་ནི་ཡོངས་འབྲེལ་ལས།། ཉེས་པ་ཐམས་
ཅད་འབྱུང་བར་འགྱུར། ཞེས་པ་ལྟར། བདག་བདེན་གྲུབ་ཏུ་འཛིན་པའི་
བདག་འཛིན་དེ་ལས་བདག་ ཅེས་རང་ལ་ཆགས་ཤིང་། གཞན་ཞེས་ཕར་
བཅད་ནས་སྡང་བར་བྱེད་པ་སོགས་ཉོན་མོངས་སྐྱོན་ཚོགས་ཐམས་ཅད་དེ་ནས་
• 66 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
མཆེད་ཅིང་། དེ་ལས་ལས་སྣ་ཚོགས་བསགས་ནས་འཁོར་བ་སྡུག་བསྔལ་གྱི་རྒྱ་
མཚོར་བྱིང་བ་ཡིན་པས་ན། བདག་འཛིན་ནི་ཉེས་སྐྱོན་ཐམས་ཅད་ཀྱི་རྩ་བ་
གཅིག་པུ་ཡིན་པས། སྡུག་བསྔལ་རྒྱུ་དང་བཅས་པ་སྤངས་པའི་ཐར་ལམ་སྟོན་
པའི་སངས་རྒྱས་ཀྱི་ཆོས་ཀྱིས། སྒོ་དང་ཐབས་སྣ་ཚོགས་ཀྱིས་བདག་འཛིན་
གཅོད་ཐབས་སྟོན་པ་ཡིན་ནོ། །
གལ་ཏེ། མི་སྤྱིར་བཏང་གི་བསམ་ཚུལ་ལྟར་བདག་དེ་འདྲ་ཞིག་དངོས་
པོའི་སྟེང་ན་གྲུབ་པ་ཡིན་ན། ཤེས་རབ་ཀྱི་མིག་བསྐྱེད་ནས་སྤོང་མི་དགོས་ཤིང་།
དོན་ལ་དེ་ལྟར་ཡོད་ན་སྤངས་ཀྱང་མི་ནུས་པས་བདག་དེ་ཡོད་པ་ཡིན་ནམ་མེད་
པ་ཡིན་ཞེ་ན། བདག་འཛིན་གྱི་སེམས་དེ་ཕྱིན་ཅི་ལོག་ཏུ་འཛིན་པའི་འཁྲུལ་
ཤེས་ཤིག་ཡིན་པས་ཉོན་མོངས་ཅན་གྱི་མ་རིག་པ་ཟེར་བ་ཡིན་ལ། འཁྲུལ་ཤེས་
དེའི་ངོར་སྣང་བའི་བདེན་གྲུབ་ཀྱི་བདག་དེ་ཡང་ཐག་ཁྲ་སྦྲུལ་དུ་སྣང་བ་ལྟ་བུའི་
སྣང་བ་རྫུན་པ་དོན་སྟེང་དུ་མེད་པ་ཞིག་ཡིན། དངོས་པོའི་སྟེང་དུ་བདག་དེ་
འདྲ་ཞིག་མེད་པ་ནི་དངོས་པོའི་གནས་ལུགས་ངོ་མ་ཡིན་པས། བདག་མེད་
རྟོགས་པའི་ཤེས་རབ་ལ་དངོས་པོའི་གནས་ལུགས་རྟོགས་པའི་ཤེས་རབ་དང་།
བདག་མེད་རྟོགས་པ་ལ་གནས་ལུགས་རྟོགས་པར་འཇོག་གོ། འོ་ན་བདག་
ཅེས་པའི་ཐ་སྙད་འདོགས་ས་ཐམས་ཅད་རིགས་པས་འགོག་དགོས་པ་ཡིན་ནམ་
ཞེ་ན། དེ་ལ་འགོག་རྒྱུ་དང་མི་འགོག་རྒྱུའི་རིགས་གཉིས་ཡོད་དེ། །
ལས་འབྲས་ཀྱི་རྟེན་དུ་གྱུར་པའི་བདག་དང་། དགག་བྱའི་བདག་
གཉིས་ཀྱི་ཁྱད་པར་ཤེས་ནས་འགོག་རྒྱུའི་བདག་དེ་བཀག་ཅིང་
། མི་འགོག་
• 67 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
རྒྱུའི་བདག་དེ་བཏང་སྙོམས་སུ་བཞག་པ་ཡིན། དགག་བཞག་གི་མཚམས་དེ་
ཚོད་མ་ཐིག་ན་རྟག་ཆད་ཀྱི་མཐར་ལྷུང་བའི་ཉེན་ཡོད་དོ།།
དེ་ཡང་ནང་བའི་གྲུབ་མཐའ་གང་ཡང་རང་རང་ལུགས་ཀྱི་དགག་བྱའི་
བདག་དེ་ངོས་བཟུང་ནས་བཀག་པ་མ་ གཏོགས། ལས་འབྲས་ཀྱི་རྟེན་གྱི་
བདག་དེ་མི་འགོག་པའི་སྟེང་ངོས་བཟུང་བྱས་ནས་ཁས་ལེན་པ་ཞིག་ཡིན་ལ།
འོན་ཀྱང་གཞུང་ལུགས་སྟེང་ནས་བདག་དེ་གཉིས་ཁ་ཁར་ཕྱེ་ནས་གསལ་བར་
གསུངས་པ་ གངས་རིའི་ལྗོངས་འདིར་རྗེ་ཙོང་ཁ་བ་ནས་བྱུང་བ་ ཡིན་ལ།
གཞན་དག་ཕལ་ཆེར་སྨིན་མ་དང་སྨྲ་ར་མཉམ་བསྡེབས་བྱས་ནས་བཞག་ན་
མཉམ་བཞག་དང་། བྲེགས་ན་བྲེགས་མཉམ་བྱས་ཏེ་ལྟ་ངན་གྱི་གཡང་ལ་ལྷུང་
བར་སྣང་ངོ༌། །
འོ་ན་ལས་འབྲས་ཀྱི་རྟེན་དུ་གྱུར་པའི་བདག་དེ་ཅི་ཡིན་ཞེ་ན། དེ་ནི་མ་
བརྟག་མ་དཔྱད་འཇིག་རྟེན་གྱི་གོམས་གཤིས་ལྟར་བཏགས་པའི་ཁྱེད་དང་ང་
ཞེས་པའི་ ང་ དེ་ ཡིན་ ལ་ དཔེར་ན་ང་ འགྲོ་ ང་ འདུག བདག་ གི་ ཕ་ མ།
བདག་ གི་མིང་། དཀོན་མཆོག་གསུམ་ལ་བདག་སྐྱབས་མཆི། སེམས་ཅན་
ཐམས་ཅད་བདག་ གིས་དགྲོལ། བདག་ཉིད་བདག་ གི་མགོན་ཡིན་གྱི། ང་
ནི་འཇིག་རྟེན་འདི་ན་མཆོག་ཅེས་གསུངས། ལེགས་པར་བརྟགས་ལ་ང་ ཡི་
བཀའ། ཞེས་པ་ལྟ་བུ་སོགས་འཇིག་རྟེན་གྱི་ཐ་སྙད་དང་རྒྱལ་བའི་གསུང་རབ་
ནང་དུ་ཡོད་པའི་ཐ་སྙད་དེ་རིགས་ཀྱི་བསྟན་དོན་དགག་བྱ་མིན་པར་ཁས་ལེན་
དགོས་པ་ཡིན་ལ། ང་དེ་ཁས་མ་བླངས་ན་འཁོར་བ་དང་ཐར་བ། ལས་བྱེད་
： 68，



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
པ་པོ་དང་མྱོང་བ་པོ། སངས་རྒྱས་དང་། སེམས་ཅན་གང་ཡང་གཞི་འཛིན་
ས་མེད་པར་འགྱུར་རོ། །
མཁས་གྲུབ་རྗེའི་དུས་འཁོར་ཊིཀ་ཆེན་ལས། བདག་འཛིན་ལྷན་སྐྱེས་
ཀྱིས་ཇི་ལྟར་བཟུང་བ་ལྟར་གྱི་ཡུལ་དེ་ཐ་སྙད་དུ་ཡང་མེད་ལ། དེ་ལྟ་ན་ཡང་ཐ་
སྙད་དུ་ལས་བྱེད་པ་པོ་དང་རྣམ་སྨིན་མྱོང་བ་པོ་ལ་སོགས་པར་གྱུར་པའི་ཆོས་
གང་ཟག་ ཙམ་དང་། བདག་ཙམ་ནི་ཐ་སྙད་དུ་ཡོད་དེ། དེ་མེད་ན་ལས་
འབྲས་ཀྱི་རྣམ་བཞག་ཐམས་ཅད་ལ་སྐུར་བ་འདེབས་དགོས་པར་འགྱུར་རོ།།
གང་ཟག་ཡོད་པ་དང་། བརྟེན་ནས་བཏགས་པ་ཙམ་གྱི་བདག་ཡོད་པར་ཁས་
བླངས་ཀྱང་། གང་ཟག་གི་བདག་ཐ་སྙད་ཙམ་དུ་ཡང་ཡོད་པར་ཁས་མི་ལེན་པ་
ལ་སོགས་པ་རྣམས་ཞིབ་པར་ཤེས་པར་བྱ་དགོས་སོ་ཞེས་གསུངས་སོ།།
འོ་ན་ནང་བའི་གྲུབ་མཐའ་རྣམས་ཐ་སྙད་པའི་བདག་དེ་འཇོག་ཚུལ་ཇི་
འདྲ་ཞིག་ཡིན་ཞེ་ན། དབུ་མ་འཇུག་པར། ཕུང་བོ་ལས་གཞན་བདག་གྲུབ་
མེད་པའི་ཕྱིར། བདག་ལྟའི་དམིགས་པ་ཕུང་བོ་ཁོ་ནའོ།། ཁ་ཅིག་བདག་ལྟའི་
རྟེན་དུ་ཕུང་བོ་ནི། ལྔ་ཆར་ཡང་འདོད་ཁ་ཅིག་སེམས་གཅིག་འདོད། ཅེས་
གསུངས་པ་ལྟར། ཕུང་བོ་ལྔ་ལ་གང་ཟག་ཏུ་འདོད་པ་དང་། སེམས་ཡིད་
རྣམ་ཤེས་དང་། ཀུན་གཞི་རྣམ་ཤེས་ལ་འདོད་པ་དང༌
། ཕུང་བོའི་རྒྱུན་དང་།
རྣམ་ཤེས་ཀྱི་རྒྱུན་ལ་བདག་ཏུ་འདོད་པ་སོགས་རིགས་མི་འདྲ་བ་དུ་མ་ཡོད་ལ།
དབུ་མ་ཐལ་འགྱུར་བས་ཕུང་བོ་ལ་བརྟེན་ནས་བཏགས་པའི་ང་ཙམ་འདོད་དོ།།
རང་རྒྱུད་པ་མན་ཆད་ཐ་སྙད་པའི་བདག་དེ་ཐ་སྙད་དུ་རང་མཚན་དུ་གྲུབ་པར་
• 69 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤདཔ་ཕན་བདེ་རྒྱུ་མཚོའི་གྲུགཐིངས། །
འདོད་པ་ཡིན་ལ། ཐལ་འགྱུར་བས་ཐ་སྙད་དུ་ཡང་བདག་དེ་རང་མཚན་དུ་
གྲུབ་པར་མི་འདོད་ཀྱང་། མིང་དང་རྟོག་པས་བཏགས་ཙམ་གྱི་མིང་རྐྱང་
བཏགས་ཡོད་ཙམ་དུ་འདོད་པ་ཡིན་ནོ། འོ་ན་ཐ་སྙད་དུ་བཏགས་པའི་བདག་
དེ་མིང་དང་རྟོག་པ་ཁོ་ན་ཡིན་ནམ་ཞེ་ན་དེ་ཡང་མིན་ཏེ། དམིགས་རྟེན་ནམ་
གདགས་གཞིའི་སྟེང་དུ་མིང་དང་རྟོག་པས་བཏགས་པ་ལྟར་གྱི་ཡུལ་རང་ངོས་
ནས་གྲུབ་པའི་ངོ་བོ་རང་བཞིན་མེད་ཀྱང་། དམིགས་རྟེན་ཙམ་ཞིག་ཡོད་པར་
འདོད་དགོས་ལ། མིང་གིས་ཕར་བཏགས་ཙམ་ཞེས་པའི་ཙམ་སྒྲས་ཡུལ་གྱི་
སྟེང་དུ་བཏགས་ པ་ ལྟར་ གྱི་ རང་ བཞིན་བཅད་ པ་ ལས། ཡུལ་ ཙམ་ དང་
དམིགས་རྟེན་ཙམ་ཡོད་པ་མི་གཅོད་དོ།། གལ་ཏེ་མིང་དང་རྟོག་པས་བཏགས་
ཙམ་ཞེས་པ་དེ་མིང་དང་རྟོག་པ་རྐྱང་བ་ལ་གོ་ན་སེམས་ཙམ་པའི་ལྟ་བ་དང་ཁྱད་
པར་མེད་པར་འགྱུར་རོ། དཔེར་ན་ཅོག་ཙེ་ཞེས་པ་གདགས་གཞིའི་ཤིང་གི་གྲུ་
བཞི་ཞིག་ཡོད་པ་མི་འགལ་ཞིང་། ཤིང་གི་གྲུ་བཞི་དེས་ཅོག་ཙེའི་དོན་བྱེད་ཅིང་
ཅོག་ཙེའི་གོ་ཆོད་པ་ཡིན་ནོ།། འདི་ནི་རྟོགས་དཀའ་བའི་གནས་ཤིག་ཡིན་པས་
ཅུང་ཟད་གོ་བདེར་བཀྲལ་པ་ཡིན་ནོ།།
འོ་ན་དགག་བྱའི་བདག་དེ་གང་ཡིན་ཞེ་ན། ཕྱི་ནང་གི་ལྟ་བའི་ཁྱད་
པར་འབྱེད་བྱེད་ཀྱི་ལྟ་བ་བཀར་བཏགས་ཀྱི་ཕྱག་རྒྱ་བཞིའི་ནང་ཚན་གྱི་བདག་
མེད་ཀྱི་དོན་ནི། ཕྱི་རོལ་པས་འདོད་པའི་རྟག་གཅིག་རང་དབང་ཅན་གྱི་ཁྱད་
པར་གསུམ་ལྡན་གྱི་བདག་དེ་དགག་བྱ་ཡིན་ལ། ཁྱད་པར་གསུམ་ནི་སྐྱེ་འཇིག་
མེད་པས་རྟག་པ། དངོས་པོ་ཀུན་ལ་ཁྱབ་ཅིང་། དངོས་པོ་ཀུན་གྱི་བདག་ཉིད་
，70：



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
གཅིག་ཡིན་པས་གཅིག་ པ། རྒྱུ་རྐྱེན་གཞན་ལ་ལྟོས་པ་མེད་པས་རང་དབང་
ཅན་ནོ།། དེ་ལྟ་བུའི་བདག་དེ་ནི་གྲུབ་མཐས་སྒྲོ་བཏགས་པ་ཡིན་པས། ཀུན་
བཏགས་ཀྱི་བདག་དང་། སྤྱི་རྟག་པ་དང་བྱེ་བྲག་དངོས་པོ་གཉིས་པོ་གཅིག་
པར་འདོད་པ་དང་། ཕུང་བོ་ལས་ཐ་དད་པའི་བདག་རྟག་པའི་དངོས་པོ་ཤེས་
བྱ་ལ་མི་སྲིད་པས་དངོས་པོའི་གནས་ལུགས་དང་མི་མཐུན་ཞིང་དཔྱད་མི་བཟོད་
པའི་ལོག་རྟོག་ཡིན་པས། དེ་འདྲའི་བདག་ཡོད་པར་ནང་བའི་གྲུབ་མཐའ་
གང་གིས་ཀྱང་ཁས་མི་ལེན་ནོ། །
མདོ་སྡེ་བ་ཡན་ཆད་ཀྱི་དགག་བྱའི་བདག་ནི་རང་སྐྱ་ཐུབ་པའི་རྫས་ཡོད་
ཀྱི་བདག་ཡིན་ལ། རང་སྐྱ་ཐུབ་པ་ཞེས་པ་ནི་ཕུང་སོགས་ལ་ལྟོས་པ་མེད་པར་
རང་དབང་ཚུགས་ཐུབ་ཀྱི་དོན་དང་རྫས་ཡོད་ནི་བཏགས་པ་ཙམ་མ་ཡིན་པར།
དངོས་པོར་གྲུབ་ཅིང་ཕུང་བོའི་སྟེང་དུ་འདི་ཡིན་ཞེས་མཛུབ་གུས་སྟོན་རྒྱུ་ཞིག་
ཡོད་པའི་དོན་ཡིན། ཞེན་ཡུལ་གྱི་བདག་ཅེས་པའང་། རང་དབང་ཚུགས་
ཐུབ་ཏུ་བདེན་པར་གྲུབ་པའི་བདག་ཅིག་ཕུང་སོགས་ཀྱི་སྟེང་དུ། ཕུང་སོགས་
ཀྱི་བདག་པོའི་ཚུལ་དུ་འམ། རྗེ་བོའི་ཚུལ་དུ་ཡོད་ཅེས་ཞེན་པས་འཛིན་པའི་
དོན་ཡིན། ཞེན་པ་ནི་ཆགས་ཞེན་གྱིས་མི་མཛེས་པ་ལ་ཡང་མཛེས་པར་མཐོང་
བ་ལྟ་བུའོ།། གང་ཟག་གི་བདག་མེད་རྟོགས་ཚེ། ཞེན་པས་བཟུང་བའི་རང་
སྐྱ་ཐུབ་པའི་རྫས་ཡོད་ཀྱི་བདག་གིས་སྟོང་བར་གྱུར་ཏེ། གང་ཟག་ནི་ཕུང་བོ་ལ་
བཏགས་ཙམ་ཡིན་པར་རྟོགས་པ་ཡིན། བཏགས་ཙམ་གྱི་ཙམ་སྒྲས་རང་མཚན་
གྱི་གྲུབ་པ་མི་གཅོད་ཅིང གདགས་གཞི་ཕུང་སོགས་ལ་ལྟོས་མེད་རང་དབང་
• 71 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
དུ་གྲུབ་པ་གཅོད་པ་ཡིན་ཞེས་གསུངས་སོ།།
དེ་འགོག་པའི་ རིགས་ པ་ནི་ གང་ ཟག་ཆོས་ཅན། ཁྱོད་ཕུང་བོ་ལ་
བཏགས་ཙམ་མིན་པའི་རང་དབང་བའི་ཚུལ་དུ་མེད་དེ། དེ་ལྟར་ཡིན་ན་ཚད་
མའི་དམིགས་དགོས་པ་ལ་མ་དམིགས་པའི་ཕྱིར་རོ། ཡང་ན་གང་ཟག་ཆོས་
ཅན། རང་སྐྱ་བའི་བདག་ཏུ་མ་གྲུབ་སྟེ། རང་གི་ཕུང་བོ་དང་རང་བཞིན་
གྱིས་གཅིག་དང་། ཐ་དད་གང་དུ་ཡང་མ་གྲུབ་པའི་ཕྱིར་རོ་ཞེས་པ་ལྟ་བུའོ། །
དབུ་མ་ཐལ་འགྱུར་བས། གང་ཟག་རང་བཞིན་གྱིས་གྲུབ་པ་གང་ཟག་
གི་བདག་དང་། ཕུང་སོགས་ཆོས་རང་བཞིན་གྱིས་གྲུབ་པ་ཆོས་བདག་ཡིན་ལ།
རང་བཞིན་གྱིས་གྲུབ་པ། རང་གི་མཚན་ཉིད་ཀྱིས་གྲུབ་པ། བདེན་པར་གྲུབ་
པ། དོན་དམ་པར་གྲུབ་པ་རྣམས་དོན་གཅིག་མིང་གི་རྣམ་གྲངས་ཡིན་ནོ།།
གང་ཟག་རང་བཞིན་གྱིས་གྲུབ་པ་ནི་སྒྲ་རྟོག་གིས་བཏགས་ཙམ་མིན་པར། ང་
དེ་ཉིད་གདགས་གཞི་ ཕུང་ སོགས་དེ་དག་དང་ཁྱབ་མཉམ་པའི་ཚུལ་གྱིས་
གདགས་གཞི་ཕུང་སོགས་དང་ངོ་བོ་དབྱེར་མེད་དུ་གྲུབ་པ་དང་། གདགས་
གཞི་སྟེང་དུ་རང་དབང་ཚུགས་ཐུབ་ཏུ་གྲུབ་པའི་དོན་ཡིན་ལ། རིགས་ཤེས་
ཚད་མས་བརྟག་ཅིང་དཔྱད་པའི་ཚེ། ལུས་སེམས་སོགས་ཀྱི་གསེབ་ཏུ་དང་
།
དེ་ལས་གཞན་དུ། རང་གི་མཚན་ཉིད་ཀྱིས་གྲུབ་པའི་བདག་མེད་པར་རྟོགས་
པས་བདག་མེད་རྟོགས་པ་ཡིན་ལ། དེ་ལྟ་བུའི་རང་བཞིན་གྱིས་གྲུབ་པའི་
བདག་དེ་རིག་ཤེས་ཚད་མས་བཀག་ཀྱང་། ཕུང་སོགས་གདགས་གཞི་དང་།
ཕུང་སོགས་ལ་བརྟེན་ནས་བཏགས་པའི་ཐ་སྙད་པའི་ང་མི་འགོག་ཅིང་དེ་ཉིད་
，72 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
ཐ་སྙད་ཚད་མར་འདོད་པ་ཡིན་ལ། ང་དེ་དོན་དམ་པར་མ་གྲུབ་ཅིང་། སྒྲ་
རྟོག་གིས་བཏགས་ཙམ་གྱི་ཐ་སྙད་ཚད་མར་གྲུབ་པ་ཡིན་པས། གང་ཟག་གི་
དོན་བྱེད་ཀྱང་ཡོད་གོ་ཆོད་པ་ཡིན་ལ། རང་བཞིན་གྱིས་གྲུབ་པའི་གང་ཟག་
མེད་ཀྱང་། གང་ཟག་མེད་མི་དགོས་པ་འདི་ནི་ཡོད་མེད་ཀྱི་མཐའ་གཉིས་དང་
བྲལ་བའི་ཁྱད་ཆོས་སོ
དེ་ཡང་བསྟན་བཅོས་རྣམས་སུ་བདག་མེད་སྒྲུབ་བྱེད་ཀྱི་རིག་པའི་རྣམ་
གྲངས་མང་དུ་ཡོད་ཀྱང་། འདིར་གོ་སླ་བ་དང་གལ་ཆེ་བའི་དབང་དུ་བྱས་ནས་
གཅིག་དུ་བྲལ་དང་། རྟེན་འབྲེལ་གྱི་གཏན་ཚིགས་ལས་བརྩམས་ཏེ་རགས་
ཙམ་ངོ་སྤྲོད་བྱས་ན།
དང་པོ་གཅིག་དུ་བྲལ་གྱི་རིགས་པ་ལ། དགག་བྱ་ངེས་པ། ཁྱབ་པ་
ངེས་པ། གཅིག་བྲལ་ངེས་པ། དུ་བྲལ་ངེས་པའི་གནད་བཞི་ལས།
དགག་བྱ་ངེས་པའི་གནད་ནི། གཏན་ཚིགས་ཀྱི་དགག་བྱ་གང་ཡིན་
གསལ་བར་ངེས་དགོས་པའི་དོན་ཏེ། དེ་ངོས་མ་ཟིན་ན་དགག་དགོས་པ་མི་
འགོག་ཅིང་། དགག་མི་དགོས་པ་བཀག་ནས་དགག་བྱ་ཁྱབ་ཆེ་ཆུང་གི་སྐྱོན་
འཇུག་པ་ཡིན་ནོ། དེ་ཡང་དགག་གཞི་གང་ཟག་ལྟ་བུ་ལ་མཚོན་ན། དོན་གྱི་
གནས་ཚུལ་ནི་ཐག་ཁྲ་ལ་སྦྲུལ་དུ་བཏགས་པ་དང་འདྲ་བར། ཕུང་བོ་ལ་བརྟེན་
ནས་རྟོག་པས་ཕར་བཏགས་པ་ཙམ་ཡིན་ལ། ལྷན་སྐྱེས་ཀྱི་བློ་ལ་སྣང་ཚུལ་ནི་
དོན་རང་ངོས་ནས་གྲུབ་པར་སྣང་སྟེ། རིགས་པས་དགག་བྱ་ཡང་རང་ངོས་
ནས་གྲུབ་པའི་བདག་དེ་ཡིན་ལ། ཕུང་བོར་རྟོག་པས་བཏགས་ཙམ་གྱི་བདག་
，73 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
དེ་མིན་ནོ།།
གཉིས་པ་ཁྱབ་པ་ངེས་པའི་ཚུལ་ནི། གཅིག་ཐ་དད་ཕན་ཚུན་སྤངས་ཏེ་
གནས་པའི་དངོས་འགལ་ཡིན་པས། སྤྱིར་ཡོད་པ་ཡིན་ན། གཅིག་ཐ་དད་
གང་རུང་དུ་ཡོད་དགོས་ལ། དེའི་ཕྱིར་དོན་རང་ངོས་ནས་གྲུབ་པའི་གང་ཟག་
ཡོད་ན། ཕུང་བོ་དང་བདེན་པའི་གཅིག་ཐ་དད་གང་རུང་དུ་ཡོད་དགོས་པར་
ངེས་པའོ།།
གསུམ་པ་གཅིག་བྲལ་ངེས་པའི་ཚུལ་ནི། བདག་དེ་ཕུང་བོ་དང་གཅིག་
ཏུ་ཡོད་ན། ཕུང་བོ་ལ་ལྔ་ཡོད་པ་བཞིན་དུ་བདག་ཀྱང་ལྔ་ཡོད་པའམ། ཡང་
ན་བདག་གཅིག་ལས་མེད་པ་བཞིན་དུ་ཕུང་བོ་ལྔ་ཡང་གཅིག་ཏུ་གྱུར་པའི་སྐྱོན་
ཡོད་པས། ཕུང་བོ་དང་བདག་གཅིག་ཏུ་ཡོད་པ་མི་འཐད་པར་ངེས་པའོ།།
བཞི་བ་དུ་བྲལ་ངེས་པར་བྱེད་པའི་ཚུལ་ནི། བདག་དེ་ཕུང་བོ་ལས་
བདེན་པའི་ཐ་དད་དུ་གྲུབ་ན། འབྲེལ་མེད་དོན་གཞན་དུ་འགྱུར་བས། དེ་ལྟ་
ན་ཕུང་བོ་ལས་ལོགས་སུ་བདག་ཡན་གར་བ་ངེས་བཟུང་དུ་ཡོད་པར་ཐལ་བ་
དང་། ཕུང་བོ་ལ་ཕན་གནོད་བྱས་པས་བདག་ལ་ཕན་གནོད་དུ་མི་འགྱུར་བ་
སོགས་ཀྱི་སྐྱོན་ཡོད་པས་ཕུང་བོ་ལས་ཐ་དད་དུ་གྲུབ་པ་ཡང་མི་འཐད་པར་ངེས་
པའོ། །
དེ་ལྟར་རང་ངོས་ནས་གྲུབ་པའི་ང་དེ་འདྲ་ཡོད་ན། ཕུང་བོ་དང་གཅིག་
ཐ་དད་གང་རུང་དུ་ཡོད་དགོས་ཀྱང་། དེ་གང་དུ་ཡང་མེད་པས་གང་ཟག་གི་
བདག་མེད་པར་རྟོགས་པའོ།།
• 74 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
གཉིས་པ་རྟེན་འབྲེལ་གྱི་རྟགས་ལ། རྟགས་འགོད་ཚུལ་ནི། དཔེར་ན་
མྱུ་གུ་ཆོས་ཅན། རང་བཞིན་གྱིས་མ་སྐྱེས་ཏེ། རྒྱུ་རྐྱེན་ལས་སྐྱེས་པའི་ཕྱིར།
དཔེར་ན་གཟུགས་བརྙན་བཞིན་ཞེས་པ་ལྟ་བུ་སྟེ། གང་གང་རྐྱེན་ལ་རག་ལས་
པ༎ དེ་དེ་རང་བཞིན་གྱིས་སྟོང་ཞེས། ཞེས་གསུངས་པ་ལྟར་རོ།། ཚུལ་སྒྲུབ་
པ་ནི། མྱུ་གུ་རང་བཞིན་གྱིས་སྐྱེས་ན་ས་བོན་དང་ཆུ་ལུད་སོགས་རྒྱུ་རྐྱེན་གཞན་
ལ་བརྟེན་ནས་སྐྱེ་བ་དང་འགལ་ཞིང་། རྒྱུ་རྐྱེན་ལས་སྐྱེས་པ་ཡིན་ན། རང་
བཞིན་གྱིས་སྐྱེས་པ་དང་འགལ་བའི་རྒྱུ་མཚན་དེའོ། ཤེས་བྱ་ཆོས་ཅན། རང༌
བཞིན་གྱིས་མ་གྲུབ་སྟེ། རྟེན་འབྲེལ་ཡིན་པའི་ཕྱིར། ཞེས་པ་འདིའི་སྟེང་ནས་
རྟགས་ཀྱིས་མེད་མཐའ་དང་། བསྒྲུབ་བྱས་ཡོད་མཐའ་སེལ་བས་རྟགས་གཞན་
ལས་ཁྱད་པར་དུ་འཕགས་པའོ། །
བཞི་བརྒྱ་བའི་འགྲེལ་བར། བདག་ཅེས་བྱ་བ་ནི་དངོས་པོ་རྣམས་ཀྱི་
གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་བདག་མེད་
པའོ། ཞེས་པ་ལྟར་བདག་མེད་དང་། སྟོང་ཉིད་སོགས་རང་བཞིན་གྱིས་སྟོང་
བའི་དོན་ཡིན་ལ། རང་བཞིན་གྱིས་སྟོང་བ་ནི་དགག་བྱའི་ཆོས་བདེན་གྲུབ་
ཀྱིས་སྟོང་བ་ཡིན་ལ། ཐ་སྙད་ཚད་མར་གྲུབ་པའི་བསླུ་མེད་བསྙོན་མེད་ཀྱི་རྟེན་
འབྲེལ་གྱི་ཆོས་ཀྱིས་སྟོང་བའི་དོན་མིན་ལ། རྟེན་འབྲེལ་དང་རང་བཞིན་གྱིས་
གྲུབ་པ་ཕན་ཚུན་སྤངས་འགལ་གྱི་དངོས་འགལ་ཡིན་ཀྱང་། རྟེན་འབྲེལ་དང་
རང་བཞིན་གྱིས་སྟོང་བ་གཉིས་དོན་གཅིག་ཡིན་ཏེ། རྩ་ཤེ་ལས། རྟེན་ཅིང་
འབྲེལ་བར་འབྱུང་བ་གང་། དེ་ནི་སྟོང་བ་ཉིད་དུ་བཤད། དེ་ནི་རྟེན་ནས་
• 75



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
གདགས་པ་སྟེ།། དེ་ཉིད་དབུ་མའི་ལམ་ཡིན་ནོ།། ཞེས་གསུངས་པ་ལྟར་རོ།།
བཞི་བ། མྱ་ངན་ལས་འདས་པ་ཞི་བར་ལྟ་བ།
མྱང་འདས་ཀྱི་ངོས་བཟུང་བ་དང་། དེ་མངོན་དུ་བྱེད་པའི་ཚུལ་གཉིས་
ལས།
རྩ་ཤེ་ཊིཀ་ཆེན་ལས། འདིར་ཉོན་མོངས་ཀྱི་ས་བོན་སྤངས་པ་དང་།
ཉེར་ལེན་གྱི་ཕུང་བོའི་སྣང་བ་ནུབ་པའི་གཞིར་གྱུར་པའི་སེམས་ཀྱི་ཆོས་ཉིད་
མྱང་འདས་སུ་བྱའོ། ཞེས་གསུངས་པ་ལྟར། རང་བཞིན་གྱི་དང་གློ་བུར་གྱི་
དྲི་མ་དང་བྲལ་བའི་སེམས་ཀྱི་ཆོས་ཉིད་ལ་མྱང་འདས་ཞེས་པ་ཡིན་ལ། མྱ་ངན་
ཞེས་པ་སྡུག་བསྔལ་གྱི་དོན་དང་། མྱ་ངན་ལས་འདས་པ་ཞེས་པ་ནི། སྡུག་
བསྔལ་རྒྱུ་དང་བཅས་པ་ལས་ཐར་བའམ་གྲོལ་བའི་དོན་ཡིན་ལ། ཞི་བ་ནི་ཉོན་
མོངས་པའི་ཚ་གདུང་ཞི་བའམ། བདེན་འཛིན་གྱི་རྟོག་པ་ཞི་བའི་དོན་ཡིན་ནོ།།
མྱང་འདས་ནི་གྲུབ་མཐའ་འོག་མའི་ལུགས་ལ་ཉོན་སྒྲིབ་སྤངས་པའི་
མྱང་འདས་གཞིར་བྱས་ནས། ཟག་བཅས་ཀྱི་ཕུང་བོའི་རྒྱུན་མ་ཆད་པ་ལ་ལྷག་
བཅས་མྱང་འདས་དང་། ཕུང་བོའི་རྒྱུན་ཆད་པ་ལ་ལྷག་མེད་མྱང་འདས་སུ་
འདོད་ཅིང་། དབུ་མ་བའི་ལུགས་ལ་ཉོན་མོངས་སྤངས་པ་གཞིར་བྱས་ནས།
བདེན་སྣང་གི་ལྷག་མ་མེད་པ་ལ་ལྷག་མེད་མྱང་འདས་སུ་འདོད་པ། དེ་ཡང་
ཉོན་མོངས་ཙམ་སྤངས་ཟིན་པའི་འོག་ཏུ་ཆོས་ཉིད་ལ་མཉམ་པར་བཞག་པ་ལ་
མྱང་འདས་རེ་ཞིག་མངོན་དུ་བྱས་པ་ཞེས་བྱ་ལ། ཤེས་སྒྲིབ་ཀྱང་སྦྱངས་ནས་
ཆོས་ཉིད་ལ་མཉམ་པར་བཞག་པ་ན་ཡོངས་སུ་མྱ་ངན་ལས་འདས་པ་ཞེས་བྱ་སྟེ།
： 76 •



སངས་རྒྱས་ཆོས་ལུགས་ཀྱི་ལྟ་བའི་སྐོར་བཤད་པ།
ཆོས་ཀྱི་དབྱིངས་སུ་སླར་མི་ལྡང་བའི་ཚུལ་གྱིས་སྙོམས་པར་ཞུགས་པའི་ཕྱིར་རོ།།
དེ་ཡང་བདག་མེད་རྟོགས་པས་བདག་འཛིན་གྱི་མ་ རིག་པ་འགགས་
ཤིང་དེ་འགགས་པས་འདུ་བྱེད་འགག་པ་ནས། རིམ་གྱིས་སྡུག་བསྔལ་གྱི་ཕུང་
བོའི་བར་ལ་འགགས་ཏེ་མྱང་འདས་མངོན་དུ་བྱེད་པར་འདོད་པ་ཐུན་མོང་གི་
ལུགས་དང་། དེ་འདྲའི་རིམ་པ་ལ་མི་ལྟོས་པར་གཉིད་སད་པ་ན་རྨི་ལམ་གྱི་
སྡུག་བསྔལ་རང་ཡལ་དུ་འགྲོ་བ་ལྟར། སྡུག་བསྔལ་གྱི་རང་བཞིན་ཤེས་ནས་
མྱང་འདས་མངོན་དུ་བྱེད་པ་ཐུན་མོང་མིན་པའི་ལུགས་ཏེ། མངོན་རྟོགས་
རྒྱན་ལས། ཡང་དག་ཉིད་ལ་ཡང་དག་ལྟ། ཡང་དག་མཐོང་ནས་རྣམ་པར་
གྲོལ། ཞེས་དང་། སྲིད་པ་ཡོངས་སུ་ཤེས་པ་ཉིད༎ མྱ་ངན་འདས་ཞེས་བྱ་
བར་བརྗོད། ཅེས་གསུངས་པ་ལྟར། འཁོར་བ་རང་བཞིན་མེད་པར་ཡོངས་
སུ་ཤེས་ནས་དེ་མངོན་དུ་བྱས་པ་ཉིད་ལ་མྱང་འདས་མངོན་དུ་བྱས་པར་འདོད་
པ་ཡིན་ཏེ། དབུ་མ་འཇུག་པར། སྟོང་ཉིད་ཁོང་དུ་ཆུད་ཅིང་གྲོལ་བར་གྱུར་
ཞེས་པ་ཡང་དེ་དོན་ནོ།།
མདོར་ན་འདུས་བྱས་ཀྱི་ཆོས་ཐམས་ཅད་མི་རྟག་པ་ཡིན་པ་དང་། ཟག་
བཅས་ཀྱི་ཕུང་བོ་མི་རྟག་པ་ཡིན་པས་སྡུག་བསྔལ་དུ་གྲུབ་པ་དང་། སྡུག་བསྔལ་
གྱི་རྩ་བ་བདེན་འཛིན་གྱི་མ་རིག་པ་ཡིན་པ་དང་། ཆོས་ཉིད་རྟོགས་པའི་ཤེས་
རབ་ཀྱིས་བདེན་འཛིན་གྱི་མ་རིག་པ་དྲུངས་ནས་བྱུང་སྟེ་ཆོས་ཐམས་ཅད་བདག་
མེད་པར་མཐོང་བ་དང་། བདག་མེད་མཐོང་བས། འཁོར་བར་བདེན་
འཛིན་གྱི་སྣང་བ་ལོག་ནས། སྡུག་བསྔལ་མེད་པའི་ཞི་བ་གཏན་བདེའི་གོ་
，77：



སངས་རྒྱུས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཐིངས།
འཕང་ཐོབ་པ་བཅས་འདི་ནི། སངས་རྒྱས་ཆོས་ལུགས་ཀྱི་དོན་བསྡུས་ཡིན་
པས་དེ་ལ་ཆོས་ཀྱི་སྡོམ་བཞི་ཟེར་བ་ཡིན་ནོ།།
• 78 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
གསུམ་པ། སངས་རྒྱས་ཆོས་ལུགས་ཀྱི་སྤྱོད་པའི་
སྐོར་བཤད་པ།
ལྟ་སྤྱོད་གཉིས་སུ་ཕྱེས་པའི་ལྟ་བ་ནི་ཤེས་རབ་དང་། སྤྱོད་པ་ནི་ཐབས་
ཡིན་ལ། སངས་རྒྱས་ཆོས་ལུགས་ཀྱི་དམིགས་ཡུལ་ནི་འཁོར་བའི་རྒྱ་མཚོར་
སྡུག་བསྔལ་གསུམ་གྱིས་མནར་བའི་འགྲོ་བ་ཐམས་ཅད་མངོན་མཐོ་ལྷ་མིའི་བདེ་
བ་དང་། ངེས་ལེགས་ཐར་བ་དང་ཐམས་ཅད་མཁྱེན་པའི་གོ་འཕང་མཆོག་ཏུ་
འགོད་པ་དེ་ཡིན་ལ། དེ་ལྟ་བུའི་གནས་སྐབས་དང་མཐར་ཐུག་གི་དམིགས་
ཡུལ་དེ་གཉིས་ལ་འབད་དགོས་པའི་རྒྱུ་མཚན་ཅི་ཡིན་དང་། རྒྱུ་མཚན་གལ་
ཆེན་ཞིག་ཡོད་ཀྱང་དམིགས་ཡུལ་དེ་འགྲུབ་མི་འགྲུབ་དང་། དམིགས་ཡུལ་དེ་
འགྲུབ་པ་ལ་ཐབས་ག་འདྲ་ཞིག་ལ་བརྟེན་དགོས་པ་སོགས་ནི་ཤེས་བྱའི་གནས་
ལུགས་རྟོགས་པའི་ཤེས་རབ་ཀྱིས་གཏན་ལ་འབེབས་དགོས་ཤིང་ཤེས་རབ་ཀྱིས་
ངེས་པའི་དོན་གྱི་དམིགས་ཡུལ་འགྲུབ་པར་བྱེད་པ་ཤེས་རབ་རྐྱང་བས་མི་ནུས་
ཤིང་། ངེས་པར་ཐབས་མ་ནོར་བ་ཞིག་ལ་བརྟེན་དགོས་པས། ཐབས་ཤེས་
ཟུང་འབྲེལ་ཟེར་བ་ཡིན་ལ།
མདོ་ལས། ཐབས་དང་བྲལ་བའི་ཤེས་རབ་ནི་འཆིང་བའོ༎ ཤེས་རབ་
དང་བྲལ་བའི་ཐབས་ནི་འཆིང་བའོ། ཞེས་གསུངས་པ་ལྟར། གནས་སྐབས་
དང་མཐར་ཐུག་གི་འབྲས་བུ་འགྲུབ་པའི་ལམ་ལ་ཐབས་ཤེས་ཡ་མ་བྲལ་བ་ཞིག་
ངེས་པར་དགོས་པར་སྣང་ལ། མི་ལ་དཔེར་མཚོན་ན། ཤེས་རབ་ནི་མིག་ལྟ་
· 79 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་དེ་རྒྱུ་མཚོའི་གྲུ་གཟིངས།
བུ་དང་། ཐབས་ནི་ཁ་ལྕེ་དང་རྐང་ལག་ལྟ་བུ་ཡིན་ལ། མིག་མེད་ན་ལམ་མི་
མཐོང་ཞིང་བྱ་བ་བྱེད་མི་ནུས་མོད། མིག་ཡོད་ཀྱང་ཁ་ལྕེ་དང་རྐང་ལག་གི་བྱེད་
རྩོལ་མེད་ན་བྱ་བ་ཅི་ཡང་སྒྲུབ་མི་ནུས་པས། དེ་གཉིས་ཀ་འཛོམས་དགོས་པ་ལྟ་
བུ་རེད།
སངས་རྒྱས་ཆོས་ལུགས་ལ་ཐེག་པ་ཆེ་ཆུང་གཉིས་ཡོད་པས་ཐེག་པ་ཆེ་
ཆུང་གཉིས་སུ་འབྱེད་བྱེད་གཙོ་བོ་ཐབས་ཀྱི་ཆ་ཡིན་པར་རྗེ་བླ་མས་གསལ་བར་
གསུངས་ཡོད་ལ། ཐེག་པ་ཆེན་པོར། ཐེག་དམན་ལ་མེད་པའི་ཐབས་མང་དུ་
ཡོད་ཀྱང་ཐབས་ཀྱི་གཙོ་བོ་སྙིང་རྗེ་ཆེན་པོ་ཡིན་ལ། ཐེག་དམན་ལ་སྙིང་རྗེ་ཡོད་
ཀྱང་སྙིང་རྗེ་ཆེན་པོ་མེད། ལྟ་སྤྱོད་གཉིས་བྱ་བའི་དམིགས་ཡུལ་ལས་བྱུང་བ་
ཡིན་པས་ཐེག་པ་ཆེ་ཆུང་གཉིས་དོན་དུ་གཉེར་བའི་དམིགས་ཡུལ་མི་འདྲ་བས་
ཐབས་ཤེས་ཡང་མི་འདྲ་བར་གྱུར་པ་ཡིན། །
དེ་ཡང་ཐེག་དམན་གྱི་མཐར་ཐུག་གི་དམིགས་ཡུལ་འཁོར་བ་ལས་གྲོལ་
བའི་ཞི་བ་མྱང་འདས་སམ་ཉོན་མོངས་པའི་དགྲ་ལས་རྒྱལ་བའི་ཐེག་དམན་དགྲ་
བཅོམ་པའི་གོ་འཕང་ཡིན་ལ། ཐེག་ཆེན་གྱི་མཐར་ཐུག་གི་དམིགས་ཡུལ་ནི།
ཤེས་པས་སྲིད་ལ་མི་གནས་ཤིང་། སྙིང་རྗེས་ཞི་ལ་མི་གནས་པའི་མི་གནས་མྱང་
འདས་སམ། རང་གཞན་དོན་གཉིས་མཐར་ཕྱིན་པའི་རྫོགས་པའི་སངས་རྒྱས་
ཀྱི་གོ་འཕང་ཡིན་པས། ཐེག་པ་ཆེ་ཆུང་གི་ཐབས་ཤེས་གཉིས་ངོ་བོ་དང་ཁྱད་
པར་མི་འདྲའོ།། ཐེག་དམན་གྱི་དམིགས་ཡུལ་ནི་རང་ཉིད་ཁམས་གསུམ་
འཁོར་བའི་གནས་ལས་ཐར་པའི་ཞི་བ་མྱང་འདས་ཡིན་པས། སྤྱོད་པ་ཡང་
• 80 ，



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
རང་ཞི་དོན་གཉེར་གྱི་སྤྱོད་པ་དང་། སེམས་ཅན་གཞན་ལ་གནོད་འཚེ་སྤངས་
པའི་སྤྱོད་པ་གཉིས་སུ་འདུས་ཤིང་།
ཐེག་ཆེན་གྱི་དམིགས་ཡུལ་ནི། སེམས་ཅན་ཐམས་ཅད་འཕྲལ་ཡུན་གྱི་
ཕན་བདེ་ལ་འགོད་པ་ཡིན་པས་ན། སྤྱོད་པ་ཡང་བྱམས་པ་དང་སྙིང་རྗེ་ཆེན་
པོས་དྲངས་པའི་གཞན་ཕན་གྱི་སྤྱོད་པ་གཙོ་བོ་དང་། གཞན་དོན་སྒྲུབ་པའི་
ཐབས་ཀྱིས་སམ་ཞར་ལ་རང་དོན་སྒྲུབ་པ་ཡིན། མདོར་ན་རང་ཞི་དོན་དུ་
གཉེར་བ་དང་། གཞན་ཕན་དོན་དུ་གཉེར་བ་གཉིས་ཐེག་པ་ཆེ་ཆུང་གི་རྩ་བའི་
ཁྱད་པར་ཡིན། །
སྤྱིར་སངས་རྒྱས་ཆོས་ལུགས་ཀྱི་སྤྱོད་པ་ཐམས་ཅད་ཕྱོགས་བསྡོམས་བྱས་
ན། སྡིག་པ་ཅི་ཡང་མི་བྱ་ཞིང་། དགེ་བ་ཕུན་སུམ་ཚོགས་པར་སྤྱད།། རང་
གི་སེམས་ནི་ཡོངས་སུ་འདུལ།། འདི་ནི་སངས་རྒྱས་བསྟན་པ་ཡིན།། ཞེས་
གསུངས་པ་ལྟར་གྱི་སྡིག་པ་མི་བྱེད་པ་དང་། དགེ་བ་བྱེད་པ། རང་སེམས་
འདུལ་བ་གསུམ་གྱི་ནང་དུ་འདུས་པ་ཡིན་ལ། ཐེག་པ་ཆེན་པོའི་དབང་དུ་བྱས་
ན། རང་སེམས་འདུལ་བའི་སྤྱོད་པ་དེ་ཡང་དགེ་བ་བྱེད་པའི་ཁོངས་སུ་བསྡུས་
ཤིང་། སེམས་ཅན་དོན་བྱེད་ཀྱི་སྤྱོད་པ་ལོགས་སུ་ཕྱེ་ནས། ཉེས་སྤྱོད་སྡོམ་པ།
དགེ་ཆོས་སྡུད་པ། སེམས་ཅན་གྱི་དོན་བྱེད་པའི་སྤྱོད་པ་གསུམ་དུ་བསྡུས་པ་
ཡིན་ནོ། །
དེ་ཡང་འཇིག་ རྟེན་ན་ དགེ་ སྡིག་ གང་ཡིན་ ལྟ་ ཚུལ་ མི་ གཅིག་ པས།
སངས་རྒྱས་ཆོས་ལུགས་ཀྱི་དབང་དུ་བྱས་ན་དགེ་སྡིག་གཉིས་ཇི་ལྟར་འབྱེད་ཅེ་
： 81 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུབ་ཟིངས།
ན། སྤྱིར་བཏང་། བདེ་བའི་འབྲས་བུ་བསྐྱེད་པའི་ལས་ནི་དགེ་བ་དང་།
སྡུག་བསྔལ་གྱི་འབྲས་བུ་བསྐྱེད་པའི་ལས་ནི་སྡིག་པ་ཞེས་བྱ་ལ། ཐེག་པ་ཆེ་ཆུང་
གི་དབང་དུ་བཏང་ན། འཁོར་བའི་སྐྱོན་ལས་ལྡོག་པ་དང་གཞན་ལ་མི་འཚེ་བ་
དགེ་བ་དང་། དེ་ལས་ལྡོག་པ་སྡིག་པར་ལྟ་བ་ཐེག་དམན་གྱི་ལྟ་བ་དང་། རང་
ཉིད་གཅེས་འཛིན་རྒུད་པ་ཀུན་གྱི་སྒོ། མ་རྣམས་གཅེས་བཟུང་ཡོན་ཏན་ཀུན་
གྱི་གཞི། ཞེས་གསུངས་པ་ལྟར། རང་གཅེས་འཛིན་གྱི་བསམ་པས་ཀུན་ནས་
བསླངས་པའི་བྱ་བ་ཐམས་ཅད་མི་དགེ་བ་དང་། གཞན་ཕན་གྱི་བསམ་པས་
ཀུན་ནས་བསླངས་པའི་སྤྱོད་པ་ཐམས་ཅད་དགེ་བར་ལྟ་བ་ཐེག་ཆེན་གྱི་ཐུན་
མོང་མ་ཡིན་པའི་ཁྱད་པར་རོ།
འཇིག་རྟེན་གྱི་མི་ཕལ་ཆེར་ཞིག་གིས་བླང་དོར་གྱི་གནས་ལ་རྨོངས་ཤིང་།
རང་གཅེས་འཛིན་གྱི་བསམ་པས་དགེ་སྡིག་གོ་ལྡོག་ཏུ་མཐོང་ནས། བདེ་བ་
ཐོབ་འདོད་དང་སྡུག་བསྔལ་འབྲལ་འདོད་ཀྱི་བསམ་པས་རྒྱུ་ཕྱིན་ཅི་ལོག་ཏུ་སྒྲུབ་
པ་ཡིན་ཏེ། སྤྱོད་འཇུག་ ཏུ། སྡུག་བསྔལ་འདོར་འདོད་སེམས་ཡོད་ཀྱང་།
སྡུག་བསྔལ་ཉིད་ལ་མངོན་པར་རྒྱུག། བདེ་བ་འདོད་ཀྱང་གཏི་མུག་པས།།
རང་གི་བདེ་བ་དགྲ་ལྟར་འཇོམས།། ཞེས་གསུངས་པ་ལྟར་རོ།། དེས་ན།
སྡིག་པ་ཅི་ཡང་མི་བྱ་ཞིང་། ཞེས་པས་གཞན་གནོད་གཞི་བཅས་སྤངས་པ་དང་།
དགེ་བ་ཕུན་སུམ་ཚོགས་པར་སྤྱད། ཅེས་པས་རང་གཞན་ཀུན་ལ་འཕྲལ་ཡུན་
ཀུན་ཏུ་ཕན་པའི་དགེ་བའི་བྱ་བ་ཐམས་ཅད་དོན་དུ་གཉེར་བ་དང་། རང་གི་
སེམས་ནི་ཡོངས་སུ་འདུལ་ཞེས་པ་ནི། རང་སེམས་ཀྱི་སྐྱོན་གྱི་དྲི་མ་སྦྱོང་བའི་
• 82，



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
དོན་ཏེ། ལམ་རིམ་པའི་ལམ་ཟིན་དུ། གང་སུ་ཡང་སེམས་དྲི་མས་བསླད་པ་
དེ་སྲིད་དུ་མ་དག་པའི་སེམས་ཅན་དང་། དྲི་མ་བྱང་ཕན་ཆད་དག་པའི་སངས་
རྒྱས་སུ་བརྗོད་པས། དེ་ཐོབ་པར་བྱེད་པའི་ཐབས་ནི་སེམས་ཀྱི་དྲི་མ་སྦྱོང་བ་
ལས་གཞན་གང་ཡང་བྱར་མེད་ལ། དེའི་ཕྱིར་རྒྱལ་བའི་གསུང་རབ་ཀྱི་གནད་
བསྡུས་ན་སེམས་སྦྱོང་ཞེས་པ་གཅིག་ལས་མེད་ཅིང་། དེ་མེད་པས་སེམས་སྦྱོང་
བ་ཞེས་པའི་ཚིག་གཅིག་པུ་ལུང་ཆོས་ཐམས་ཅད་ཀྱི་རྩ་བར་གྲུབ་བོ།། ཞེས་པ་
ལྟར་སངས་རྒྱས་ཆོས་ལུགས་ནི་རང་གི་སེམས་སྦྱངས་ནས་བསམ་པ་ཇེ་བཟང་
དང་། རིག་པ་ཇེ་གསལ་དུ་གཏོང་བའི་ཐབས་ཤིག་ཡིན་ལ། ཐེག་པ་ཆེན་
པོའི་དབང་དུ་བྱས་ན་རང་ཁོ་ནར་འབྲས་བུ་དེ་ཙམ་དོན་དུ་གཉེར་བ་མ་ཡིན་
པར། རིགས་པ་བརྒྱ་དག་གིས་ནི་འཛུད་པར་མཛད། ཅེས་པ་ལྟར་མཁའ་
ཁྱབ་ཀྱི་སེམས་ཅན་ཐམས་ཅད་ལམ་དེར་འཇུག་པའི་རོགས་རམ་བྱེད་དགོས་པ་
ཡིན་ལ། བྱ་སྤྱོད་ཐམས་ཅད་རེ་འབྲས་དེ་འགྲུབ་པའི་ཐབས་སུ་འགྲོ་དགོས་པ་
ཡིན། འདིར་འདོམས་བདེ་བའི་ཕྱིར་དུ། སངས་རྒྱས་ཆོས་ལུགས་ཀྱི་སྤྱོད་པ་
ཉེས་སྤྱོད་སྡོམ་པའི་སྤྱོད་པ། དགེ་བ་ཆོས་སྡུད་ཀྱི་སྤྱོད་པ། སེམས་
ཅན་དོན་བྱེད་ཀྱི་སྤྱོད་པ་གསུམ་དུ་བསྡུས་ཏེ་ངོ་སྤྲོད་བྱས་ན། །
དང་པོ། ཉེས་སྤྱོད་སྡོམ་པའི་སྤྱོད་པ་ལ། །
ཉེས་སྤྱོད་སྡོམ་པའི་སྤྱོད་པའམ། ཉེས་སྤྱོད་སྡོམ་པའི་ཕྱིར་དུ་སྲུང་སྡོམ་
བྱེད་པའི་ཚུལ་ཁྲིམས་ཀྱི་གཞི་རྩ་ནི་འཁོར་རྣམ་བཞི་གཙོ་བོར་བྱས་པའི་ཆོས་
• 83 .



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
འདི་བའི་རྗེས་འཇུག་ཚང་མས་བརྩི་སྲུང་བྱེད་དགོས་པའི་ལུས་ངག་ཡིད་གསུམ་
གྱི་ཉེས་སྤྱོད་སྡོམ་པའི་སོ་ཐར་གྱི་ཚུལ་ཁྲིམས་ཡིན། སོ་ཐར་གྱི་ཚུལ་ཁྲིམས་ནི།
གཞན་གནོད་གཞིར་བཅས་སྤོང་བའི་དོན་དུ་འདུས་པ་ཡིན། ཐེག་དམན་དང་
ཐེག་ཆེན་གྱི་སོ་ཐར་གྱི་སྡོམ་པ་ལ་བསྲུང་བྱའི་སྟེང་ནས་མི་འདྲ་བ་མེད་ཀྱང་།
བསམ་པའི་ཀུན་སློང་སྟེང་ནས་མི་འདྲ་ཞིང་། ཐེག་ཆེན་གྱི་སོ་ཐར་གྱི་སྡོམ་པ་
ལ་ཐེག་ཆེན་སེམས་བསྐྱེད་ཀྱིས་ཟིན་པ་དགོས་ཤིང་། ཐེག་ཆེན་གྱི་སྡོམ་པ་ནི་
གཞན་དོན་གཙོ་བོ་ཡིན་པས། གཞན་དོན་དུ་གྱུར་ན་སྲོག་གཅོད་སོགས་ཀྱང་
གནང་བའི་སྐབས་ཡོད་ལ། ཐེག་དམན་ལ་དེ་གཏན་ནས་མི་རུང་ངོ་།
ཉེས་སྤྱོད་སྡོམ་པའི་ཚུལ་ཁྲིམས་ནི། མདོར་བསྡུས་ན་མི་དགེ་བཅུ་སྤོང་
གི་ཚུལ་ཁྲིམས་སུ་འདུས་པ་ཡིན་ཏེ། ལམ་རིམ་ཆེན་མོར། སྡོམ་པའི་ཚུལ་
ཁྲིམས་ཀྱི་གཙོ་བོ་ཡང་རང་བཞིན་གྱི་ཁ་ན་མ་ཐོ་བ་རྣམས་སྤོང་བ་ཡིན་ལ།
རང་བཞིན་རྣམས་ཀྱི་ཡང་ཉེས་དམིགས་ཆེ་བའི་གནད་རྣམས་བསྡུས་པ་ནི་ཐེག་
པ་གོང་འོག་ཐམས་ཅད་དུ་གསུངས་པའི་མི་དགེ་བཅུ་སྤོང་ཡིན་པས། དེ་དག་
ལ་ཀུན་སློང་ཙམ་ཡང་མི་རྒྱུ་བའི་སྒོ་ནས་སྒོ་གསུམ་ཡང་དག་པར་སྡོམ་དགོས་ཏེ།
ཕར་ཕྱིན་བསྡུས་པ་ལས། མཐོ་རིམ་ཐར་བའི་བདེ་ལམ་གྱུར་པ་སྟེ།།
ལས་ལམ་བཅུ་བོ་འདི་ལས་ཉམས་མི་བྱ། ཞེས་དང་། ཚུལ་ཁྲིམས་མ་ལུས་
འདུས་པའི་གཞི་ཡིན་པས། དེ་ཕྱིར་འདི་དག་རྣམ་ པར་སྦྱང་བར་གྱིས།།
ཞེས་པར་གསུངས་པའི་ཕྱིར་རོ། རང་བཞིན་གྱི་ཁ་ན་མ་ཐོ་བ་ཞེས་པ་ནི་ངོ་བོ་
རང་བཞིན་སྟེང་ནས་མི་དགེ་བ་ཡིན་ཞིང་། འཇིག་རྟེན་གྱི་ཡ་རབས་ཀྱི་ལུགས་
• 84 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
དང་ཁྲིམས་ལུགས་ཀུན་དང་འགལ་བའི་ཉེས་སྤྱོད་ཀྱི་དོན་ཡིན། བཅས་པའི་
ཁ་ན་མ་ཐོ་བ་ནི། འགྲིག་ལམ་དུ་བཅས་པའི་ཁྲིམས་ཀྱི་སྐོར་ཏེ། སྡོམ་པ་མ་
བླངས་པའི་མི་རྣམས་བརྩི་སྲུང་བྱེད་མི་དགོས་སོ།།
མི་དགེ་བཅུ་སྤོང་དགེ་བཅུ་སྤྱད་པ་ནི། སངས་རྒྱས་ཆོས་ལུགས་ཀྱི་ཀུན་
སྤྱོད་ཀྱི་གཞི་རྩ་ལྟ་བུ་ཡིན་པས། ཐེག་པ་ཆེ་ཆུང་གང་གི་ལུགས་ལ་ཡང་ཁྱད་
མེད་དུ་བརྩི་དགོས་ཤིང་། མ་བརྩིས་ན་རྣམ་དཀར་གྱི་ཡོན་ཏན་གང་ཡང་སྐྱེ་
བའི་གཞི་རྟེན་མེད་པ་ཡིན་ཏེ། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། ཡོན་
ཏན་ཀུན་གྱི་གཞི་རྟེན་ལེགས་པར་གསུངས།། ཞེས་པར་གསུངས་པས། དེ་
ཚུལ་ལས་བརྩམས་ཏེ་ཅུང་ཟད་ངོ་སྤྲོད་བྱས་ན།
དེ་ཡང་གཞན་གནོད་གཞིར་བཅས་སྤོང་སེམས་མཚུངས་ལྡན་བཅས།
ཞེས་གཞན་གནོད་ལུས་ངག་གི་མི་དགེ་བའི་ལས་བདུན་དང་། དེའི་གཞི་ཡིད་
ཀྱི་མི་དགེ་བ་གསུམ། སྤོང་བའི་སེམས་མཚུངས་ལྡན་དང་བཅས་པ་ནི་ཉེས་
སྤྱོད་སྡོམ་པའི་ཚུལ་ཁྲིམས་ཀྱི་ངོ་བོ་ཡིན་ལ། མདོར་ན། སོ་ཐར་རིས་བདུན་
ཡང་མི་དགེ་བཅུ་སྤོང་དུ་གྲུབ་ཅིང་། དེ་དག་རྒྱས་པར་འདུལ་བའི་གཞུང་ལས་
ཤེས་དགོས་ཤིང་། འདིར་མི་དགེ་བ་བཅུ་བོ་ངོ་སྤྲོད་ལ། །
དེ་ཡང་། ལུས་ཀྱི་ལས་ནི་རྣམ་པ་གསུམ། ངག་གི་རྣམ་པ་བཞི་དང་ནི།།
གང་ཡང་ཡིད་ཀྱི་རྣམ་གསུམ་པོ།། ཞེས་པའི་སྡོམ་ལྟར། སྲོག་གཅོད་པ། མ་
བྱིན་ལེན། ལོག་གཡེམ་གསུམ་ནི་ལུས་ཀྱི་ལས་གསུམ་དང་། རྫུན། ཕྲམ།
ཚིག་རྩུབ། ངག་འཁྱལ་བཞི་ནི་ངག་གི་ལས་དང༌། བརྣབ་སེམས། གནོད་
• 85 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
སེམས། ལོག་ལྟ་གསུམ་ནི་ཡིད་ཀྱི་ལས་སོ།། དེ་དག་རེ་རེ་བཞིན་བཤད་ན།
༡.སྲོག་གཅོད་ནི་སེམས་ཅན་གྱི་སྲོག་བཅད་པ་སྟེ། དེ་སྲོག་གཅོད་ཀྱི་
ལས་སུ་འགྱུར་བ་ལ། གཞི་དང་། བསམ་པ་དང་། སྦྱོར་བ་དང་། མཐར་
ཐུག་བཞིའི་སྒོ་ནས་བལྟ་དགོས་པས། །
སྲོག་གཅོད་ཀྱི་གཞི་ནི། མིའམ་མངལ་གྱི་ཕྲུ་གུ་དང་། ནོར་ལུག ཉ་
དང་རི་དྭགས་སོགས་སེམས་ཅན་གྱི་རིགས་སུ་གཏོགས་པ་ ཐམས་ ཅད་དོ།།
བསམ་པ་ལ་གསུམ་ལས། འདུ་ཤེས། མ་འཁྲུལ་བ་སྨྱོན་པ་ལྟ་བུ་མ་ཡིན་པ།
ཉོན་མོངས་ནི་འདོད་ཆགས་ཞེ་སྡང་གཏི་མུག་གསུམ་གང་རུང་གིས་རྐྱེན་བྱས་པ།
ཀུན་སློང་གསོད་པར་འདོད་པ། སྦྱོར་བ་ལ་སྦྱོར་བ་བོ་རང་གིས་བྱས་པ་དང་།
གཞན་ལ་བྱེད་དུ་འཇུག་ པ། སྦྱོར་བའི་ངོ་བོ་ མཚོན་ དང་། དུག་དང་།
ཐབས་གཞན་གྱིས་བསད་པ། མཐར་ཐུག་ནི། བསད་པའི་སྦྱོར་བ་དེའི་རྐྱེན་
གྱིས་ཕ་རོལ་བོ་ཚེ་སྲོག་ཆད་པའོ།། རང་སྲོག་བཅད་པ་ཡང་སྲོག་གཅོད་ཀྱི་
ཁོངས་སུ་འདུའོ། །
མུ་སྟེགས་དང་ཀླ་ཀློའི་ཆོས་ལུགས་ལ། མི་ལས་ སེམས་ ཅན་གཞན་
བསད་ན་ཉེས་པ་མེད་ཟེར་བ་དང་། སེམས་ཅན་གསོད་པ་ཆོས་སུ་བྱེད་པ་
དང་། རང་དང་ལྟ་བ་མི་མཐུན་པའི་མི་བསད་ན་གསོད་མཁན་ལྷ་ཡུལ་དུ་སྐྱེས་
པར་འདོད་པ་སོགས་སྣ་ཚོགས་ཡོད་ལ། སྙིང་རྗེའི་སྒོ་ནས་སེམས་ཅན་ཐམས་
ཅད་ཀྱི་ཚེ་སྲོག་ལ་སྲུང་སྐྱོབ་བྱེད་པ། སངས་རྒྱས་ཆོས་ལུགས་ཁོ་ནའི་ཁྱད་ཆོས་
ཡིན།
， 86 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
གཞན་ཡང་སེམས་ཅན་མ་ཡིན་པའི་སྐྱེས་དངོས་རིགས། རྩྭ་སྔོན་དང་
ཤིང་སྡོང་བཅད་པ། ས་བོན་འཚིག་པར་བྱས་ནས་སྐྱེས་རྒྱུན་གཅོད་པ་སོགས་
འདུལ་བ་ནང་ན་བཀག་ཡོད་ལ། རི་རྒྱུ་དང་ལུང་རྒྱ་བསྡམས་ནས་བྱ་རི་དྭགས་
གཅན་གཟན་གསོད་དུ་མི་འཇུག་པ་དང་། ཆུ་ནང་གི་ཉ་སོགས་འཛིན་པ་
བཀག་པ་དང་། རི་ལུང་ནགས་ཚལ་སྲུང་སྐྱོབ་བྱེད་ཅིང་། གསེར་སོགས་ས་
འོག་གི་གཏེར་བརྐོར་མི་འཇུག་པ་དང་
། ས་གཙང་ཆུ་གཙང་ནང་དུ་གཅིན་
སྐྱག་མི་འདོར་བ་དང་། མཆིལ་ལུད་སོ་ཤིང་སོགས་ས་འོག་ཏུ་སྦ་བ་སོགས།
འཚོ་རྟེན་འཁོར་ཡུག་སྲུང་སྐྱོབ་བྱེད་པའི་ཆོས་ཁྲིམས་འདི་དག་དེང་སང་གི་
འཁོར་ཡུག་སྲུང་སྐྱོབ་ཀྱི་ཁྲིམས་ལུགས་དང་ཤིན་ཏུ་མཐུན་པས་སངས་རྒྱས་ཆོས་
ལུགས་སེམས་ཅན་གྱི་ཕན་བདེ་ལ་དམིགས་པ་ཡིན་པར་དེ་དག་ལས་ཀྱང་ཤེས་
ཐུབ་བོ།།
༢. མ་བྱིན་ལེན་ནི་གཞན་གྱི་ནོམ་རྫས་རྐུ་འཕྲོག་བྱེད་པའོ། །
གཞི་ནི་གཞན་གྱིས་བདག་ཏུ་བཟུང་བའི་ནོམ་རྫས་གང་ཡང་རུང་བའོ།།
བསམ་པ་ལ་འདུ་ཤེས་མ་འཁྲུལ་བ། ཉོན་མོངས་པས་རྐྱེན་བྱས་པ། ཀུན་སློང་
ནི་ཕ་རོལ་པོས་མ་བྱིན་པར་རང་ལ་ཐོབ་པར་འདོད་པ། སྦྱོར་བ་བོ་རང་ངམ་
གཞན་ལ་བྱེད་དུ་བཅུག་པ། སྦྱོར་བའི་ངོ་བོ་ནི་རྐུ་བའམ། དབང་ཤེད་དང་།
ཐབས་ཀྱིས་ལེན་པ། མཐར་ཐུག་ནི་ནོམ་རྫས་བདག་པོ་དང་བྲལ་བའོ།།
མ་བྱིན་ལེན་ལ་ཁྲིམས་འགལ་དང་ལུགས་འགལ་གཉིས་ཡོད། མ་བྱིན་
ལེན་ཁྲིམས་འགལ་གྱི་ཚད་ལོང་བ་ཁྲིམས་ཆད་གཅོད་པ་དང༌། ཁྲིམས་འགལ་
• 87 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
གྱི་ཚད་མ་ལོང་ཡང་སྤྱིར་མ་བྱིན་ལེན་ནི་ལྷ་ཆོས་མི་ཆོས་གང་དང་ཡང་མི་མཐུན་
པའི་སྤྱོད་ངན་ཡིན་པས་སྤང་དགོས་སོ༎
༣. ལོག་གཡེམ་ནི། ཁྲིམས་དང་འགལ་བ་དང་། མི་ཆོས་དང་འགལ་
བའི་ཕོ་མོའི་འདོད་པ་ལོག་པར་སྤྱད་པའོ། །
ལོག་གཡེམ་དུ་གྱུར་པའི་གཞི་ནི། བགྲོད་བྱ་མ་ཡིན་པ། ཕ་མ་དང་།
མིང་སྲིང་དང་། ཁྲིམས་ལྡན་གྱི་དགེ་ཚུལ་སློང་ཕོ་མོ་དང་། བདག་པོ་ཡོད་
པའི་སྐྱེས་པ་བུད་མེད་དང་། ལོ་མ་སྨིན་པ་དང་། བག་མར་བྱིན་ཀྱང་གནས་
ལ་མ་སོང་བར་ཕ་མ་ཉེ་དུ་སོགས་ཀྱིས་བསྲུང་བའི་བུ་མོ་དང་། རྒྱལ་ཁྲིམས་
ཀྱིས་བསྲུངས་པའི་ཉེས་ཅན་དང་། གཞན་གྱིས་བདག་ཏུ་བཟུང་བའི་སྨད་
ཚོང་མ་སོགས་མདོར་ན་རྒྱལ་ཁྲིམས་དང་འགལ་བ། མི་ཆོས་དང་འགལ་བ།
རྩོད་པའི་རྒྱུར་གྱུར་པ་ཐམས་ཅད་དོ། །
གནས་མ་ཡིན་པ་ནི་འདོད་པ་སྤྱོད་པའི་མཚན་མ་མ་ཡིན་པའི་ལུས་ཀྱི་
ཡན་ལག་གཞན་ལ་བྱེད་པའོ། ཡུལ་མ་ཡིན་པ་ནི་གཙུག་ལག་ཁང་མཆོད་རྟེན་
གྱི་དྲུང་དང་། མི་གཞན་གྱིས་མིག་གིས་མཐོང་ས་དང༌། སྤྱོད་ཡུལ་ཕ་རོལ་
བོའི་ལུས་ལ་གནོད་པའི་ས་འབར་འབུར་དང་ཚེར་མ་ཅན་གྱི་ནགས་ཚལ་སོགས་
སོ།། དུས་མ་ཡིན་པ་བུད་མེད་སྦྲུམ་མ་ལུས་ལྕི་བ། བུ་ཕྲུག་སྐྱེ་ནས་ཟླ་ཁ་མ་གང་
བ། ཟླ་མཚན་འབབ་པ། སྡོམ་པ་སྲུང་བ། ནད་ཡོད་པ། ལུས་ངལ་ཞིང་
དུབ་པའི་གནས་སྐབས་སོགས་ཁྱིམ་ཐབས་ཡིན་ཀྱང་ལོག་གཡེམ་དུ་འགྱུར་རོ།།
ཕ་རོལ་བོས་ལུས་ཀྱིས་མི་ལྕོགས་པའི་ཚད་ལས་འདས་པ་དང་། གདུག་
• 88 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
རྩུབ་ཀྱི་སྤྱོད་པ་སོགས་ཀྱང་དེའི་ཁོངས་སུ་འདུའོ།། བསམ་པ། གསུམ་ལས།
འདུ་ཤེས་མ་འཁྲུལ་བ། ཉོན་མོངས་ནི་ཆགས་སྡང་རྨོངས་གསུམ་གང་རུང་
ཞིག་གིས་རྐྱེན་བྱས་པའོ། ཀུན་སློང་ནི་འདོད་པ་སྤྱོད་པར་འདོད་པའོ།།
སྦྱོར་བ་ནི་རང་གིས་བྱེད་པའོ།། མཐར་ཐུག་ནི་ལས་དེ་ལ་ཞུགས་ཟིན་པའོ། །
ལོག་གཡེམ་ནི་ཁྱིམ་ན་གནས་པའི་སྐྱེ་ཕོ་མོའི་དབང་དུ་བྱས་པ་ཡིན་ལ།
རབ་བྱུང་དགེ་ཚུལ་སློང་རྣམས་ཕོ་མོའི་སྤྱོད་པ་གཏན་སྤངས་པའི་ཚངས་སྤྱོད་ཀྱི་
ཁྲིམས་སྲུང་བ་འདུལ་ཁྲིམས་ཀྱི་རྩ་བར་བཟུང་བ་ཡིན་ནོ།།
༩. རྫུན་ནི་མི་བདེན་པའི་ཚིག་སྨྲ་ཞིང་གཞན་བསླུ་བར་བྱེད་པ་སྟེ།
གཞི་ནི་དོན་གོ་བའི་མི་ལ་སྨྲས་པའོ། བསམ་པ་ལ། འདུ་ཤེས་མ་
འཁྲུལ་བ། ཆགས་སྡང་རྨོངས་གསུམ་གྱིས་རྐྱེན་བྱས་པ། ཀུན་སློང་ནི་གཞན་
བསླུ་འདོད་པ། སྦྱོར་བ་ནི་དངོས་སུ་སྨྲ་བའམ། ཐབས་ཀྱིས་གཡོ་སྒྱུ་མགོ་སྐོར་
བཏང་ནས་བསླུ་བར་བྱེད་པའོ། མཐར་ཐུག་ནི། ཕ་རོལ་བོས་བདེན་པར་
བཟུང་བའོ།།
༥. ཕྲ་མ་ནི། གཞན་གྱིས་མཛའ་མཐུན་ལ་གནོད་པའི་ཚིག་སྨྲ་བའོ། །
གཞི་ནི། ཕན་ཚུན་མཛའ་བ་དང་མི་མཛའ་བའི་མི་རྣམས་ཀྱི་བར་དུའོ།།
བསམ་པ་ནི། འདུ་ཤེས་མ་འཁྲུལ་བ། ཆགས་སྡང་རྨོངས་གསུམ་གང་རུང་
གིས་རྐྱེན་བྱས་པ། ཀུན་སློང་ནི། གཞན་མཛའ་མཐུན་གཏོར་བ་དང་། མི་
མཐུན་པ་རྣམས་འགལ་བ་ཇེ་ཆེར་གཏོང་འདོད་པའོ། སྦྱོར་བ། རང་གིས་
དང་གཞན་ལ་བཅོལ་ནས་ བདེན་དང་མི་བདེན་གྱི་དོན་གང་ རུང་ སྨྲ་ བ།
• 89 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུགཟིངས།
མཐར་ཐུག་ནི་ཕ་རོལ་བོས་ཐོས་ནས་མཛའ་མཐུན་ལ་གནོད་པ་དངོས་སུ་བྱུང་
བའོ༎ །
༦.ཚིག་རྩུབ་ནི། གཞན་གྱི་སེམས་ལ་མི་དགའ་བ་བསྐྱེད་པའི་ཚིག་
རྩུབ་མོའམ་གཤེ་སྡིགས་བྱེད་པ་སྟེ། .
གཞི་ནི་གཤེ་ཞིང་སྡིགས་པ་ཤེས་ཤིང་སེམས་མི་དགའ་བ་སྐྱེ་བའི་སེམས་
ཅན། བསམ་པ་ལ་འདུ་ཤེས་མ་འཁྲུལ་བ། ཉོན་མོངས་གང་རུང་གིས་རྐྱེན་
བྱས་པ། ཀུན་སློང་ནི་ཚིག་རྩུབ་སྨྲ་བར་འདོད་པ། སྦྱོར་བ་ནི་བདེན་མི་
བདེན་གྱི་དོན་གང་རུང་ཞིག་གམ་ལུས་ཀྱི་སྐྱོན་ནས་བཟུང་བ། ཞར་བ་གྱོལ་བོ་
ཟེར་བ་ལྟ་བུ་དང་། ཀུན་སྤྱོད་ཀྱི་སྐྱོན་ནས་བཟུང་བ། རྐུན་མ་དང་ཁྱི་རྒན་
ཟེར་བ་ལྟ་བུ་དང་། མཚང་མིང་ནས་འབོད་པ། མགོ་ལེབ་ཁ་ཆེ་ཟེར་བ་
སོགས་གཞན་གྱི་སེམས་ལ་གནོད་པའི་ཚིག་ངན་གྱི་རིགས་དང་
། གཞན་ལ་
བརྩི་བཀུར་མི་བྱེད་པའི་ཚིག་དང་། རྣ་བར་རྩུབ་ཅིང་མི་སྙན་པའི་ཚིག་ཐམས་
ཅད་ཚིག་རྩུབ་བམ་མི་སྙན་པར་སྨྲ་བའི་ཀུན་སྤྱོད་ཀྱི་སྐྱོན་དུ་འགྲོའོ། མཐར་
ཐུག སྨྲས་པ་ཕ་རོལ་བོས་གོ་ཐོས་བྱུང་བའོ།།
༧. ངག་འཁྱལ་ནི་དོན་མེད་ཀྱི་འཆལ་གཏམ་སྨྲ་བའོ།།
གཞི་ནི་དོན་མེད་འོས་མེད་ཀྱི་དོན་ནོ།། བསམ་པ་ལ། འདུ་ཤེས་མ་
འཁྲུལ་བ། ཉོན་མོངས་ཆགས་སྡང་རྨོངས་གསུམ་གང་རུང་དང་ལྡན་པ།
ཀུན་སློང་ནི། དོན་མེད་ཀྱི་གཏམ་སྨྲ་བར་འདོད་པའོ།། སྦྱོར་བ་ནི་ངག་
འཁྱལ་སྨྲ་བར་བྱེད་པའོ། མཐར་ཐུག་ནི་གོ་བྱའི་ཡུལ་མི་དགོས་གསུངས་པས།
，90 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
ངག་འཁྱལ་སྨྲས་ཟིན་པ་ལ་བྱའོ། ངག་འཁྱལ་དུ་གྱུར་པའི་གཏམ་ལ་མང་བོ་
ཞིག་ཡོད་དེ། དཔེར་ན། འཐབ་མོ་དང་། མཚང་འབྲུ་བ་དང་། རྩོད་པ་
དང་། གཡུལ་འགྱེད་པའི་གཏམ་སྨྲ་བ་དང་། ཕྱི་རོལ་བའི་ཆོས་བཤད་པ་
དང་ཀློག་པ། ཉམ་ཐག་པའི་སྨྲེ་ངག་འདོན་པ། བགད་པ་དང་། རྩེད་པ་
དང་དགའ་བར་བྱེད་པའི་གཏམ་དང་། འདོད་གཏམ་སྨྲ་བ་དང་། ཆབ་སྲིད་
ཀྱི་དོན་དང་། རྐུན་པོའི་གཏམ། འདུ་འཛིའི་གཏམ་སྨྲ་བ་དང་། ར་རོ་བ་
དང་སྨྱོ་གཏམ་སྨྲ་བ། ལོག་པའི་འཚོ་བ་སྨྲ་བ། འབྲེལ་མེད་ཀྱི་གཏམ་དང་།
ཆོས་མེད་ཆོས་མིན་གྱི་ལོང་གཏམ་སོགས། མདོར་ན་དོན་མེད་ཀྱི་བྱ་བར་
སེམས་གཡེང་བ་དང་། བག་མེད་ཀྱི་རྒྱུར་འགྲོ་བའི་དོན་མེད་ལོང་གཏམ་གྱི་
རིགས་ཚང་མ་ངག་འཁྱལ་གྱི་ཁོངས་སུ་གཏོགས་སོ།།
༨.བརྣབ་སེམས་ནི། འདོད་ཆགས་ཀྱི་སེམས་ཏེ།
གཞི་ནི་གཞན་གྱི་ནོར་ལོངས་སྤྱོད་དང་བུད་མེད་སོགས་སོ།། བསམ་པ་
ལ་གསུམ་ལས། འདུ་ཤེས་ནི་གཞི་དེ་ལ་དེར་འདུ་ཤེས་པའོ།། ཉོན་མོངས་ནི་
ཆགས་པས་རྐྱེན་བྱས་པའོ།། ཀུན་སློང་ནི་རང་ལ་ཐོབ་འདོད་པའོ།། སྦྱོར་བ་
ནི་འདོད་དོན་དེ་ལ་རྩོལ་བའོ། མཐར་ཐུག་ནི་འདོད་པའི་དོན་དེ་འགྲུབ་པར་
འདོད་པའི་བསམ་པ་ངེས་པར་སྐྱེས་པའོ།།
དེ་ཡང་བརྣབ་སེམས་ཡོངས་སུ་རྫོགས་ པ་ལ་ཆོས་ལྔ་ཚང་དགོས་ཏེ།
རང་གི་ལོངས་སྤྱོད་ལ་ལྷག་པར་ཆགས་པའི་སེམས་དང་། ལོངས་སྤྱོད་གསོག་
པར་འདོད་པའི་བརྐམ་ཆགས་ཀྱི་སེམས་དང་། གཞན་གྱི་ནོར་ལོངས་སྤྱོད་
• 91 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
སོགས་བཟང་བོར་རྟོག་ཅིང་ཆགས་སེམས་སྐྱེས་པ་དང་། གཞན་ནོར་སོགས་
རང་ལ་ཐོབ་འདོད་ཀྱི་ཧམ་སེམས་སྐྱེས་པ་དང་། དེ་ལྟར་བསམ་པ་དེ་མི་འོས་
པོ་དང་མི་རུང་བ་ཞིག་ཡིན་པར་མི་བསམ་ཞིང་། དེའི་ལྡོག་ཕྱོགས་ཀྱི་བསམ་
ཚུལ་ཐམས་ཅད་ཟིལ་གྱིས་གནོན་པའོ། སེམས་དེ་ལྔ་བོ་གང་རུང་ཞིག་མ་ཚང་
ན་བརྣབ་སེམས་ཀྱི་མཚན་ཉིད་མི་རྫོགས་གསུངས་སོ། །
མཚན་ཉིད་མ་རྫོགས་པའི་བརྣབ་སེམས། དཔེར་ན། གཞན་རྣམས་
རང་གི་དབང་འོག་ཏུགྱུར་ན་ ཅི་མ་རུང་སྙམ་པ་དང་། རང་གི་ཡོན་ཏན་
གཞན་དག་གིས་ཤེས་ན་ཅི་མ་རུང་སྙམ་པ་དང་། རང་ལ་གཞན་དག་གིས་
བཀུར་བསྟི་བྱེད་པ་དང་ཟས་ གོས་ སོགས་ཐོབ་ན་ཅི་མ་རུང སྙམ་ པ་དང་།
བདག་ཚེ་ཕྱི་མ་ལྷ་ཡུལ་དུ་སྐྱེས་ནས་དེ་དག་གི་འདོད་ཡོན་ལ་ལོངས་སྤྱོད་པར་
གྱུར་ཅིག་གི་འདོད་པ་སྐྱེས་པ་དང་། ཕ་མ་དང་བུ་ཕྲུག་ཆུང་མ་བྲན་གཡོག་
དང་ལོངས་སྤྱོད་ཡོ་བྱད་སོགས་ཀྱང་རང་ལ་བཟང་བ་དང་ཡིད་ཚིམ་པ་བྱུང་ན་
ཅི་མ་རུང་སྙམ་པ་ཡང་བརྣབ་སེམས་སུ་འགྱུར་བར་གསུངས་སོ།།
༩. གནོད་སེམས་ནི་ཁྲོ་ཞིང་སྣང་བ་བྱེད་པའི་བསམ་པའོ།།
གཞི་ནི། ཀུན་ནས་མནར་སེམས་ཀྱི་གཞིར་ གྱུར་ པའི་ སེམས་ ཅན།
འདུ་ཤེས་ནི། ཚིག་རྩུབ་སོགས་དང་འདྲ་ལ། ཀུན་སློང་ནི། བརྡུང་བ་དང།
བསད་པ་དང་། ཕམ་པ་དང་། རྒུད་པ་དང་། ཉམས་པ་སོགས་ཡུལ་དེ་ལ་
འབྱུང་བར་རེ་བའོ། སྦྱོར་བ་ནི། བསམ་པ་དེའི་ཕྱོགས་སྦྱོར་བར་བྱའོ།།
མཐར་ཐུག་ནི་ཕ་རོལ་བོ་ལ་གནོད་པ་རྩོམ་པའི་བསམ་པ་ཞེ་ཐག་པ་ནས་སྐྱེས་
， 92，



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
ཤིང་སྦྱོར་བ་རྩོམ་པར་འདོད་པའོ།
གནོད་སེམས་རྫོགས་པ་ལ་ཡང་ཆོས་ལྔ་ཚང་དགོས་པར་གསུངས་ཏེ།
གནོད་བྱེད་ཀྱི་རྒྱུ་དང་མཐུན་པའི་ཆོས་ལ་མཚན་མ་འཛིན་པའི་ཞེ་སྡང་གི་
སེམས་དང་། ཚུར་གནོད་པ་བྱས་པ་ལ་མི་བཟོད་པའི་སེམས། ཡང་ཡང་དྲན་
པ་འཁོན་དུ་འཛིན་པའི་སེམས། བསད་ན་ཅི་མ་རུང་ སྙམ་པའི་འཁུ་བའི་
སེམས། དེ་མི་འོས་པར་བསམ་པར་བསམ་པ་སོགས་ལྡོག་ཕྱོགས་ཟིལ་གྱིས་
གནོན་པའི་སེམས་དང་ལྡན་པའི་ཆོས་ལྔའོ།། གཞན་ལ་ཁོང་ཁྲོའི་བསམ་པ་
དང་སྡང་སེམས་སྐྱེས་པ་ཐམས་ཅད་དང་། གཞན་ལ་ཕམ་ཉེས་འབྱུང་བར་རེ་
བ་ཐམས་ཅད་གནོད་སེམས་ཀྱི་ཁོངས་སུ་གཏོགས་སོ།།
༡༠.ལོག་ལྟ་ནི་དངོས་པོའི་གནས་ལུགས་དང་མི་མཐུན་པའི་ལྟ་བ་
དང༌། མི་རྣམས་ཀྱི་སྤྱོད་པ་ལོག་པར་བྱེད་པའི་ལྟ་ཚུལ་ངན་པའོ།།
གཞི་ནི། ཡོད་པའི་དོན་དང་བདེན་པའི་དོན་ནོ། བསམ་ པ་ལ།
གསུམ་ལས། འདུ་ཤེས་ནི་ལོག་བཤད་དང་ལོག་ལྟ་ལ་བདེན་པར་འཛིན་པའོ།།
ཉོན་མོངས་ནི་ཆགས་སྡང་རྨོངས་གསུམ་གང་རུང་དང་རྨོངས་པ་ཤས་ཆེ་བའོ།།
ཀུན་སློང་ནི། བདེན་པའི་དོན་ཁས་མི་ལེན་ཞིང་སྐུར་འདེབས་བྱེད་འདོད་
པའོ། སྦྱོར་བ་ནི། བསམ་པ་དེའི་ཕྱོགས་ལ་ཞེན་ཞིང་ཡིད་ཆེས་པ་དང་
བདེན་པའི་དོན་ལ་སྐུར་བ་འདེབས་པར་ཞུགས་པའོ།། དེ་ཡང་རྒྱུ་ལ་སྐུར་བ་
འདེབས་པ་ནི། བདེ་སྡུག་ལ་རྒྱུ་མེད་པར་ལྟ་བ་དང་། འབྲས་བུ་ལ་སྐུར་བ་
འདེབས་པ་ནི། དགེ་སྡིག་ལ་རྣམ་སྨིན་མེད་པར་ལྟ་བ་དང་། བྱེད་པ་ལ་སྐུར་
： 93.



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
བ་འདེབས་པ་ནི། ཚེ་སྔ་ཕྱི་མེད་པར་ལྟ་བ་དང་། ཡོད་པའི་དངོས་པོ་ལ་སྐུར་
བ་འདེབས་པ་ནི་ལྷ་མེད་འདྲེ་མེད་དུ་ལྟ་བ་ལྟ་བུའོ། མཐར་ཐུག་ནི་ལོག་པའི་
ལྟ་བ་སྐྱེས་ཤིང་དེ་ལ་སྙིང་ནས་ཡིད་ཆེས་པའི་བསམ་པ་སྐྱེས་པའོ། །
འདི་ཡང་རྫོགས་པ་ལ་ཆོས་ལྔ་ཚང་དགོས་ཏེ། ཤེས་བྱ་མི་ཤེས་པའི་
རྨོངས་པའི་སེམས་དང་། སྡིག་པ་ལ་དགའ་བའི་དྲག་ཤུལ་གྱི་སེམས། ལོངས་
སྤྱོད་སོགས་མེད་དོ་སྙམ་པའི་ཉེས་པའི་སེམས་དང་། ལོག་པའི་ཆོས་ལ་རྒྱུན་དུ་
ཞུགས་ཤིང་དགའ་བའི་སེམས། དེ་ནོར་འཁྲུལ་དུ་ཤེས་པ་སོགས་ལྡོག་ཕྱོགས་
ཟིལ་གནོན་གྱི་སེམས་ཏེ་ལྔའོ། ལོག་ལྟ་ལ་རིགས་མང་དུ་ཡོད་ཀྱང་གོང་གསལ་
གྱི་ལོག་ལྟ་འདིའི་རིགས་དགེ་རྩ་གཅོད་ཅིང་སྡིག་སྤྱོད་ཀྱི་རྩ་བར་འགྱུར་ཕྱིར་
ལོག་ལྟ་ཆེ་ཤོས་ཡིན་པའི་ཕྱིར་རོ། །
དེ་ཡང་ལས་ལྕི་ཡང་དང་སྟོབས་ཆེ་ཆུང་གི་ཁྱད་པར་དང་། འབྲས་བུ་
རྣམ་སྨིན་སོགས་ཀྱི་ཁྱད་པར་སོགས་ལམ་རིམ་སོགས་ལས་ཤེས་པར་བྱའོ། མི་
དགེ་བ་བཅུ་སྤོང་ཞིང་། དགེ་བ་བཅུ་ལ་སྤྱོད་པ་ནི་སངས་རྒྱས་ཆོས་ལུགས་ཀྱི་
ཀུན་སྤྱོད་ཀྱི་གཞི་རྩ་ཡིན་ནོ།།
གཉིས་པ། དགེ་སོགས་ཆོས་སྡུད་ཀྱི་སྤྱོད་པ་ནི།
རང་རྒྱུད་དགེ་བའི་ཆོས་ཀྱིས་སྨིན་པར་བྱེད་པའམ། རང་སེམས་ཀྱི་དྲི་
མ་སྦྱོང་བའི་ཐབས་ཤེས་ལ་བརྩོན་པ་བསྐྱེད་པའི་སྤྱོད་པ་སྟེ། དགེ་བ་ཕུན་སུམ་
ཚོགས་པར་སྤྱད་ཅེས་པའི་དོན་གྱི་ཕྱོགས་གཅིག་དང་རང་གི་སེམས་ནི་ཡོངས་སུ་
འདུལ་ཞེས་པའི་དོན་ཚང་མ་དགེ་སོགས་ཆོས་སྡུད་ཀྱི་སྤྱོད་པའི་ཁོངས་སུ་འདུ་
• 94 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
བ་ཡིན་ལ། དོན་ལྡན་གྱི་ཤེས་བྱ་ཐམས་ཅད་ཐོས་བསམ་སྒོམ་པའི་གཏན་ལ་
འབེབས་པ་དང་། ཚུལ་ཁྲིམས་ཀྱི་བསླབ་པ། སེམས་ཀྱི་བསླབ་པ། ཤེས་རབ་
ཀྱི་བསླབ་པ་སྟེ། བསླབ་པ་གསུམ་གྱིས་རྒྱུད་སྦྱངས་པ། མངོན་མཐོ་དང་ངེས་
ལེགས་ཀྱི་འབྲས་བུ་དོན་དུ་གཉེར་བའི་ལམ་བསོད་ནམས་དང་ཡེ་ཤེས་ཀྱི་ཚོགས་
བསགས་པ་ཐམས་ཅད་དགེ་བ་ཆོས་སྡུད་ཀྱི་སྤྱོད་པ་ཡིན་ལ།
མདོར་ན་མི་སྐྱེས་ཐོབ་དཀའ་བ་དང་། ཐོབ་ན་དོན་ཆེ་བ་ཤེས་ནས།
མི་བཟང་བོ་ཞིག་བྱེད་པ་དང། ཤེས་བྱའི་བླང་དོར་ཤེས་པའི་མི་མཁས་
མཛངས་ཅན་ཞིག་བྱེད་པ་དང་། ལྟོ་གོས་དོན་གཉེར་ཙམ་ནི་དུད་འགྲོས་ཀྱང་
ཤེས་པས། དུད་འགྲོ་དང་ཁྱད་འབྱེད་པའི་རིན་ཐང་ཡོད་པའི་བྱ་བ་ཞིག་ལ་
འབད་པ་དང་། མིག་སྔར་གྱི་ཕན་བདེ་ཙམ་མ་ཡིན་པར་ཕུགས་རྒྱང་རིང་བོར་
ཕན་པའི་དོན་ལ་འབད་པ་དང་། རང་དང་རང་གི་གཉེན་ཉེ་དུ་ལ་ཕན་པ་
ཙམ་མ་ཡིན་པར། རང་གི་དགྲ་དང་བཅས་པའི་མར་གྱུར་སེམས་ཅན་ཐམས་
ཅད་ཀྱི་ཕན་དོན་ལ་འབད་པ་སོགས་ནི་སངས་རྒྱས་ཆོས་ལུགས་ཀྱི་དགེ་བའི་
ཀུན་སྤྱོད་ཡིན། །
ཐེགཔ་ཆེ་ཆུང་ཕྱེ་ན་ཐེག་དམན་གྱི་ཀུན་སྤྱོད་ལ་བསླབ་པ་གསུམ་དང་།
ཐེག་ཆེན་གྱི་སྤྱོད་པ་ལ་ཕར་ཕྱིན་དྲུག་གི་སྤྱོད་པར་བསྡུ་བ་ཡིན་ལ། དེ་ཡང་
བསླབ་པ་གསུམ་ལས། ཚུལ་ཁྲིམས་ཀྱི་བསླབ་པ་ནི་ཞི་དུལ་བག་ཡོད་ཀྱིས་སྒོ་
གསུམ་ཉེས་སྤྱོད་ལས་སྡོམ་པའི་སྤོང་བདུན་གཙོ་བོར་བྱས་པའི་ཚུལ་ཁྲིམས་ལ་
སློབ་ཅིང་བསྲུང་བའོ།། སེམས་ཀྱི་བསླབ་པ་ནི་བསམ་གཏན་སྒོམ་པའི་ཐབས་
， 95 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
ལ་བརྟེན་ནས་སེམས་རྒོད་འཕྲོ་བྱིང་རྨུགས་གཡེང་བ་ལ་སོགས་པའི་སྐྱོན་སྤངས་
ཏེ། དགེ་བའི་དམིགས་པ་ལ་སེམས་རང་དབང་དུ་མཉམ་པར་འཇོག་པ་ལ་
བསླབ་པའོ། ཤེས་རབ་ཀྱི་བསླབ་པ་ནི། བདེན་བཞི་མི་རྟག་སོགས་ཆོས་བཅུ་
དྲུག་གིས་མཚོན་པའི་འཁོར་བ་དང་འཁོར་བ་ལས་འདས་པའི་ཆོས་རྣམས་ཐོས་
པས་བློ་མིག་འབྱེད་པ་དང་། ཐོས་པའི་དོན་རྣམས་རིག་པས་དཔྱད་ནས་ངེས་
པ་བསྐྱེད་པ་དང་། བསམ་པས་ངེས་པ་རྙེད་པའི་དོན་རྣམས་དམིགས་པ་ལ་རྩེ་
གཅིག་ཏུ་གནས་པའི་ཞི་གནས་ལ་བརྟེན་ནས་ཕྲ་ཞིབ་ཏུ་དཔྱད་ཅིང་སྒོམ་པ་
དང་། མཐར་ཞི་ལྷག་ཟུང་འབྲེལ་གྱི་ལམ་ལ་བརྟེན་ནས་བདེན་པ་མངོན་
གསུམ་དུ་རྟོགས་པའི་འཇིག་རྟེན་ལས་འདས་པའི་ཤེས་རབ་བསྐྱེད་པའོ། །
དེ་ཡང་རྗེ་ཙོང་ཁ་བའི་ལམ་རིམ་ཆེན་མོ་ལས། ཕ་རོལ་དུ་ཕྱིན་པ་དྲུག་
ཏུ་བྱང་ཆུབ་སེམས་དཔའི་བསླབ་བྱ་རྣམས་འདུ་བས། ཕྱིན་དྲུག་ནི་བྱང་
སེམས་ཀྱི་གནད་མཐའ་དག་བསྡུས་པའི་སྡོམ་ཆེན་པོའོ་ཞེས་པ་ལྟར། ཕར་
ཕྱིན་དྲུག་གི་སྤྱོད་པ་བཤད་པ་ལ།
༡. སྦྱིན་པ་ལ། འཚོ་རྟེན་དངོས་རྫས་སྨན་དང་ཡོ་བྱད་སོགས་སྙིང་རྗེ་
དང་ཕན་སེམས་ཀྱིས་གཞན་ལ་ཕངས་པ་མེད་པར་སྟེར་འདོད་པའི་གཏོང་
སེམས་དང་། དེས་ཀུན་ནས་བསླངས་པའི་གཏོང་བའི་སྤྱོད་པ་དངོས་ནི་ཟང་
ཟིང་གི་སྦྱིན་པ་དང་།
གཞན་དག་གི་སེམས་ཀྱི་རྨོངས་མུན་སེལ་ཞིང་གནས་སྐབས་དང་མཐར་
ཐུག་གི་ལེགས་པའི་ལམ་ལ་འགོད་ཕྱིར། ཤེས་བྱའི་རིག་གནས་དང་། རྒྱལ་
·96 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
བའི་གཞུང་ལུགས་སོགས་མིང་དང་རྒྱུ་ནོར་གྱི་འབབ་ཐོབ་ལ་མི་ལྟ་བར་སྙིང་རྗེ་
དང་ཕན་སེམས་ཀྱིས་གཞན་དག་ལ་སློབ་གསོ་གཏོང་བ་དང་། ཤེས་བྱའི་རིག་
གནས་སྤེལ་བར་འབད་བརྩོན་བྱེད་པ་སོགས་ནི་ཆོས་ཀྱི་སྦྱིན་པ་དང་།
མི་དང་དུད་འགྲོ་སོགས་ཀྱི་ལུས་སྲོག་སོགས་གཞན་གྱིས་གནོད་འཚེ་
འཇིགས་པ་ལས་སྲུང་སྐྱོབ་བྱེད་པ་དང་། དེའི་ཐབས་ལ་འབད་པ་སོགས་ནི་མི་
འཇིགས་པའི་སྦྱིན་པ་དང་།
ལུས་སེམས་ཀྱི་སྡུག་བསྔལ་ལྕི་ཞིང་ཤིན་ཏུ་ཉམ་ཐག་པའི་མི་རྣམས་
མཛའ་བཤེས་ལྟར་བྱམས་སེམས་ཀྱིས་སྐྱོང་ཞིང་། གང་ལ་གང་འཚམས་སྒོས་
མ་སྐུལ་དང་ལེན་གྱིས་རོགས་སྐྱོར་བྱེད་པ་ནི་བྱམས་པའི་སྦྱིན་པའོ།།
སྦྱིན་པའི་ངོ་བོ་ནི། གཞན་ཕན་གྱི་དོན་དུ་ལུས་ལོངས་སྤྱོད་གང་ཡང་
ཕངས་པ་མེད་པར་གཏོང་བའི་གཏོང་སེམས་ཡིན་ལ། དེ་ཡང་མིང་སྙན་
གྲགས་རྒྱས་ཕྱིར་དང་། རང་གི་ཡོན་ཏན་དང་སྟོབས་ཤུགས་སྐྱེད་ཕྱིར་དང་།
བུ་ལོན་གྱི་འཕེལ་ཁ་ལྟ་བུའི་འབབ་ཐོབ་ཀྱི་ལན་ལ་རེ་བ་དང་། དམིགས་ཡུལ་
གཞན་དང་གཞན་ཡོད་པའི་གཡོ་སྒྱུ་ལྟ་བུ་སོགས་མ་ཡིན་པ་དང་། རང་དོན་གྱི་
བསམ་པ་ཅུང་ཟད་མ་འདྲེས་པའི་སྙིང་རྗེ་དང་གཞན་ཕན་གྱི་བསམ་པས་ཟིན་
པའི་གཏོང་སེམས་ཤིག་ཡོད་དགོས་པ་ཡིན། དེ་ལྟ་མིན་ན་སྦྱིན་པ་ཙམ་ནི་ཕྱི་
རོལ་བ་དང་། མི་ཕལ་བའི་ཁྲོད་ན་ཡང་ཡོད་ལ། ནོར་རྫས་ལ་ཆགས་པ་
སྤངས་པའི་སྦྱིན་པ་ཙམ་ནི་ཐེག་དམན་ལ་ཡང་ཡོད་པས། སྙིང་རྗེ་དང་འཁོར་
གསུམ་རྣམ་པར་མི་རྟོག་པའི་ཤེས་རབ་ཀྱིས་ཟིན་པའི་བྱང་སེམས་ཀྱི་སྤྱོད་པར་
• 97 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུ་གཟིངས།
གཏོགས་པའི་ཕར་ཕྱིན་དུ་མི་འགྲོ་ཞིང་ཟང་ཟིང་གི་སྦྱིན་པ་ཡང་བྱིན་པའི་
དངོས་རྫས་མང་ཉུང་དང་། སྦྱིན་ཡུལ་ལ་ཕན་ཐོགས་མིན་ལ་ལྟོས་པ་མིན་ལ་
གཙོ་བོ་ཕན་སེམས་དང་གཏོང་སེམས་དེ་གལ་ཆེ་བ་ཡིན་ལ། དེའི་ཕྱིར་དངོས་
རྫས་སྟེར་རྒྱུ་མེད་ཀྱང་། བསམ་པ་ཙམ་གྱིས་གཏོང་སེམས་སྦྱངས་པ་ཤིན་ཏུ་
གལ་ཆེ་བར་སྣང་ངོ་།།
ཟང་ཟིང་གི་སྦྱིན་པ་ལྟ་བུ་ལ་ཡང་། གང་ལ་གཏོང་བའི་ཞིང་། གང་
གིས་གཏོང་བའི་བསམ་པ། ཇི་ལྟར་གཏོང་བའི་སྦྱོར་བ། གང་གཏོང་དངོས་
པོ་སོགས་ཀྱི་ཤེས་བྱ་མང་དུ་ཡོད་པས་གཞན་དུ་བལྟ་བར་བྱའོ།།
༢. ཚུལ་ཁྲིམས་ལ་ཉེས་སྤྱོད་སྡོམ་པའི་ཚུལ་ཁྲིམས་ནི་མི་དགེ་བཅུ་སྤོང་
གི་ཚུལ་ཁྲིམས་དང་སོ་ཐར་རིས་བདུན་གྱི་སློང་སྡོམ་ལྟ་བུ་དང་།
དགེ་བ་ཆོས་སྡུད་ཀྱི་ཚུལ་ཁྲིམས་ནི། ཐོས་བསམ་སྒོམ་གསུམ་གྱི་ཤེས་
རབ་ལ་བརྟེན་ནས་རང་སེམས་ཀྱི་ཞིང་སར་དགེ་བའི་ལོ་ཏོག་བསྐྱེད་ཅིང་།
གོང་ནས་གོང་དུ་འཕེལ་བར་བྱེད་པའོ།།
སེམས་ཅན་དོན་བྱེད་ཀྱི་ཚུལ་ཁྲིམས་ནི་བསྡུ་བ་བཞི་དང་། སེམས་ཅན་
རྣམ་པ་བཅུ་གཅིག་གི་དོན་ལ་དམིགས་ནས་དེ་དག་གི་འཕྲལ་ཡུན་གྱི་ཕན་བདེ་
སྒྲུབ་བ་པའོ།།
ཚུལ་ཁྲིམས་ལ་ཉེས་སྤྱོད་སྡོམ་པ། དགེ་བ་ཆོས་སྡུད། སེམས་ཅན་དོན་
བྱེད་བཅས་རིགས་གསུམ་ཡོད་ཀྱང་། ཕར་ཕྱིན་དྲུག་གི་ཚུལ་ཁྲིམས་ཀྱི་ཕར་
ཕྱིན་གྲས་སུ་མི་དགེ་བཅུ་སྤོང་གི་ཚུལ་ཁྲིམས་གཙོ་བོར་བཤད་ཅིང་། གཞན་
• 98 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
གཉིས་ཕར་ཕྱིན་གཞན་ལྔར་བསྡུས་པར་བྱས་སོ།།
བསླབ་པ་གསུམ་གྱི་ནང་ནས། ཚུལ་ཁྲིམས་ཀྱི་བསླབ་པ་ནི་བསླབ་པ་
གཞན་གཉིས་ཀྱི་གཞི་རྩ་ལྟ་བུ་ཡིན་པས། ཁྲིམས་ནི་རྒྱུ་དང་མི་རྒྱུའི་ས་བཞིན་
དུ།། ཡོན་ཏན་ཀུན་གྱི་གཞི་རྟེན་ལགས་པར་གསུངས། ཞེས་པར་གསུངས་
སོ།། སངས་རྒྱས་ཆོས་ལུགས་ནི་མདོར་བསྡུས་ན། སྡིག་སྤོང་དགེ་སྒྲུབ་གཉིས་
སུ་འདུ་ཞིང་། དེ་ཡང་སེམས་འདུལ་བ་ནི་གཙོ་བོ་ཡིན་ཞེས་གསུངས་པ་ལྟར།
སེམས་འདུལ་སྦྱོང་གི་དོན་གཅིག་ཏུ་འདུས་པ་ཡིན་ལ། དེའི་གནད་ཀྱིས་སྡེ་
སྣོད་གསུམ་གྱི་ཆོས་ཐམས་ཅད་ཆོས་འདུལ་བའི་ནང་དུ་འུབས་ཀྱིས་འདུས་པ་
ཡིན་པར་གྲུབ་བོ། །
༣. བཟོད་པ་ལ། གཞན་གྱིས་གནོད་པ་བྱེད་པ་ལ་ཇི་མི་སྙམ་པའི་
བཟོད་པ་དང་། ལུས་དང་སེམས་ཀྱི་སྡུག་བསྔལ་ལ་བསྲན་བཟོད་པའི་སྡུག་
བསྔལ་དང་ལེན་གྱི་བཟོད་པ་དང་། མོས་པའི་དོན་རྣམས་འགྲུབ་པའི་ཕྱིར་དུ་
དཀའ་སྤྱད་དང་དུ་བླངས་ནས་ཧུར་བརྩོན་བསྐྱེད་པའི་ཆོས་ལ་ངེས་སེམས་ཀྱི་
བཟོད་པ་གསུམ་མོ།།
དང་པོ་ནི། གཞན་གྱིས་བརྙས་བཅོས། ཚིག་རྩུབ། མི་སྙན་པར་སྨྲ་
བ། དམའ་འབེབས་བྱེད་པ། གཤེ་ཞིང་བརྡེག་བརྡུང་བྱེད་པ། རྒྱུ་ནོར་
སོགས་འདོད་པའི་དངོས་པོ་འཕྲོག་བཅོམ་བྱེད་པ། འཁོན་རྩོད་འཁྲུག་ལོང་
བསླང་བ་སོགས་གནོད་པ་ སྣ་ ཚོགས་བྱེད་པར་བཟོད་བསྲན་བསྐྱེད་པ་སྟེ།
བཟོད་པ་སྟོབས་ལྡན་རྣམས་ལ་རྒྱུན་གྱི་མཆོག། ཉོན་མོངས་གདུང་བའི་དཀའ་
• 99 •



སངས་རྒྱས་ཆོས་ལུགས་ཀྱི་ལྟ་སྦྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུགཟིངས།
ཐུབ་ཀུན་གྱི་ཕུལ། ཞེ་སྡང་ལག་འགྲོའི་དགྲ་ལ་ནམ་མཁའ་ལྡིང་། ཚིག་རྩུབ་
མཚོན་ལ་སྲ་བའི་གོ་ཆ་ཡིན།། ཞེས་གསུངས་པ་ལྟར། བཟོད་པ་ནི། སྐྱེས་བུ་
མཆོག་གི་ཡོན་ཏན་བླ་ན་མེད་པ་ཞིག་ཡིན་ལ། །
སྤྱོད་འཇུག་ཏུ། སེམས་ཅན་མི་བསྲུན་ནམ་མཁའ་བཞིན། དེ་དག་
གཞོམ་གྱིས་ཡོང་མི་ལང་། ཁྲོ་བའི་སེམས་འདི་གཅིག་བཅོམ་ན།། དགྲ་དེ་
ཐམས་ཅད་བཅོམ་དང་འདྲ།། ས་སྟེང་འདི་དག་ཀོས་གཡོག་ཏུ། དེ་སྙེད་ཀོ་
བས་ག་ལ་ལང་། ལྷམ་མཐིལ་ཙམ་གྱིས་ཀོ་བས་ནི། ས་སྟེང་ཐམས་ཅད་
གཡོགས་དང་མཚུངས།། དེ་བཞིན་ཕྱི་རོལ་དངོས་པོ་ཡང་། བདག་གིས་ཕྱིར་
བཟློག་མི་ལང་གི ། བདག་གི་སེམས་འདི་ཕྱིར་བཟློག་བྱའི།། གཞན་རྣམས་
བཟློག་ཀོ་ཅི་ཞིག་དགོས། ཞེས་པ་ནི་བཟོད་པ་སྒོམ་པའི་གདམས་པ་མཆོག་ཏུ་
གྱུར་པ་ཡིན་ནོ།།
སྡུག་བསྔལ་དང་ལེན་གྱི་བཟོད་པ་ནི། ཚ་གྲང་ལྟོགས་སྐོམ་ན་ཚ་སྡུག་
བསྔལ་སོགས་འཚོ་བ་དང་། ལས་སྒྲུབ་པའི་འགལ་རྐྱེན་བར་ཆད་ཐམས་ཅད་
བསྲན་བཟོད་པ་དང་། དཔའ་དང་སྙིང་སྟོབས་བསྐྱེད་ནས་སྡུག་བསྔལ་དང་
ལེན་བྱེད་ཅིང་འགལ་རྐྱེན་མཐུན་རྐྱེན་དུ་བསྒྱུར་བའོ།། ཚ་གྲང་ཆར་དང་རླུང་
ཚོགས་དང་། ནད་དང་འཆི་དང་བརྡེག་སོགས་ལ། བདག་གིས་བཟེ་རེ་མི་
བྱ་སྟེ།། དེ་ལྟར་བྱས་ན་གནོད་པ་འཕེལ།། ཞེས་གསུངས་སོ།།
ཆོས་ལ་ངེས་སེམས་ནི་སྒྲུབ་ཕྱོགས་ནས་དགེ་བ་སྒྲུབ་པའི་སྙིང་སྟོབས་
བསྐྱེད་པ་སྟེ། ཆོས་ཀྱི་དོན་ལ་དཔྱད་ཅིང་ངེས་པར་བྱེད་པ་དང་། ངེས་ཤིང་
• 100 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
མོས་པའི་དོན་རྣམས་འགྲུབ་ཕྱིར་སུན་པ་མེད་པའི་སྙིང་སྟོབས་བསྐྱེད་པའོ།།
བཟོད་པ་ནི་ཁོང་ཁྲོ་འཇོམས་ཤིང་། ཆོས་དང་འཇིག་རྟེན་གྱི་བྱ་བ་གང་ལ་ཡང་
ཉེ་བར་མཁོ་བའི་ཀུན་སྤྱོད་བཟང་བོ་ཡིན།
༩. བརྩོན་འགྲུས་ནི། མོས་པའི་དོན་ལ་སྤྲོ་སེམས་ཀྱིས་འཇུག་ཅིང་
མཐར་ཕྱིན་པའི་བར་དུ་བརྩོན་པ་ལྷོད་མེད་དུ་བསྐྱེད་པའོ།།
དེ་ལ་རྟག་གུས་ཀྱིས་གཉིས་སུ་ཕྱེ་བའི་རྟག་སྦྱོར་གྱི་བརྩོན་འགྲུས་ནི། ལེ་
ལོ་སྒྱིད་ལུག་གི་སྐྱོན་སྤང་ནས་གང་ལ་འཇུག་པའི་བྱ་བ་དེ་ལ་བརྩོན་པའི་རྒྱུན་
བརྟེན་ནས་བརྩོན་པ་ལྷོད་མེད་དུ་བསྐྱེད་པ་དང་། མཐར་ཕྱིན་པར་བྱེད་པའོ།།
གུས་སྦྱོར་ནི་སྤྲོ་སེམས་ཏེ། བརྩོན་པས་འཇུག་པའི་ཡུལ་དེ་ལ་དགའ་
ཞིང་སྤྲོ་བའམ། མོས་གུས་སེམས་དང་ལྡན་པའོ།། བྱ་བ་གང་ལ་འཇུག་ཀྱང་
དེ་ལ་མོས་པ་དང་དགའ་སྤྲོའི་སེམས་པ་མེད་ན། བརྩོན་པས་འཇུག་པ་དང་
དེའི་རྒྱུན་བརྟན་པར་བྱེད་དཀའ་བས། བརྩོན་གང་དགེ་ལ་སྤྲོ་བའོ།། ཞེས་
བརྩོན་པའི་ངོ་བོ་སྤྲོ་སེམས་སུ་གསུངས་སོ། །
གོ་ཆའི་བརྩོན་འགྲུས་དང་། དགེ་བའི་ཆོས་སྡུད་ཀྱི་བརྩོན་འགྲུས།
སེམས་ཅན་དོན་བྱེད་ཀྱི་བརྩོན་འགྲུས་གསུམ་ལས། གོ་ཆའི་བརྩོན་འགྲུས་ནི་
ལེ་ལོ་དང་སྒྱིད་ལུག་སོགས་བརྩོན་པ་བསྐྱེད་པའི་རིགས་སུ་གྱུར་པའི་འགལ་རྐྱེན་
གྱིས་མི་ཚུགས་པའི་སྙིང་སྟོབས་ཀྱི་གོ་ཆ་བགོས་པ་དང་། གཞན་གཉིས་ནི་
བརྩོན་པ་བསྐྱེད་འོས་པའི་ཕྱོགས་ཀྱི་དབྱེ་བ་ཡིན།
དེ་ཡང་དགེ་བའི་ཆོས་སྡུད་ནི་རང་རྒྱུད་སྨིན་པའི་དགེ་བའི་ཆོས་ལ་
• 101 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱུ་མཚོའི་གྲུ་གཟིངས།
བརྩོན་པ་དང་། སེམས་ཅན་དོན་བྱེད་ནི་གཞན་ཕན་གྱི་ཕྱིར་དུ་བརྩོན་པ་
བསྐྱེད་པའོ།། བརྩོན་པ་བྱེད་འོས་པའི་ཕྱོགས་ཤེས་ན་དེའི་ལྡོག་ཕྱོགས་བརྩོན་
པ་བྱེད་མི་འོས་པའི་ཡུལ་ཡང་ཤུགས་ཀྱིས་རྟོགས་པར་འགྱུར་རོ། །
དཔལ་ལྡན་ཟླ་བས། ཡོན་ཏན་མ་ལུས་བརྩོན་འགྲུས་རྗེས་འགྲོ་ཞིང་།
བསོད་ནམས་བློ་གྲོས་ཚོགས་ནི་གཉིས་ཀྱི་རྒྱུ། ཞེས་པ་ལྟར་འཇིག་རྟེན་དང་
འཇིག་རྟེན་ལས་འདས་པའི་ཡོན་ཏན་ཐམས་ཅད་བརྩོན་འགྲུས་ཡོད་མེད་ཀྱི་
རྗེས་སུ་འགྲོ་ཞིང་། བསོད་ནམས་ཡེ་ཤེས་ཀྱི་ཚོགས་གཉིས་མཐར་ཕྱིན་པའང་
བརྩོན་འགྲུས་ལ་རག་ལས་འདུག་པས། བརྩོན་འགྲུས་བསྐྱེད་པ་ཤིན་ཏུ་གལ་
ཚེའོ། །
༥. བསམ་གཏན་ནི། དམིགས་པ་ལས་གཞན་དུ་མི་གཡེང་བར་
གནས་པའི་སེམས་རྩེ་གཅིག་པ་དགེ་བ་ཡིན་ལ། །
དེ་ལ་ངོ་བོའི་སྒོ་ནས་ཕྱེ་ན་འཇིག་རྟེན་པའི་བསམ་གཏན་དང་། འཇིག་
རྟེན་ལས་འདས་པའི་བསམ་གཏན་གཉིས་དང་།
ཕྱོགས་ཀྱི་སྒོ་ན་དབྱེ་ན། ཞི་གནས་ཀྱི་ཕྱོགས་དང་། ལྷག་མཐོང་གི་
ཕྱོགས་དང༌། ཞི་ལྷག་ཟུང་འབྲེལ་དུ་འཇུག་པའི་ལམ་དེ་གཉིས་ཀའི་ཕྱོགས་
དང་གསུམ། །
བྱེད་ལས་ཀྱི་སྒོ་ནས་དབྱེ་ན། ཚེ་འདི་ལ་ལུས་སེམས་བདེ་བར་གནས་
པའི་བསམ་གཏན་དང་། ཡོན་ཏན་མངོན་པར་སྒྲུབ་པའི་བསམ་གཏན་དང་།
སེམས་ཅན་དོན་བྱེད་ཀྱི་བསམ་གཏན་གསུམ་མོ།།
：102 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
ལུས་སེམས་ བདེར་གནས་ཀྱི་ བསམ་གཏན་ནི། བསམ་ གཏན་ གྱི་
ཐབས་ལ་བརྟེན་ནས་སེམས་རྩེ་གཅིག་ཏུ་མཉམ་པར་བཞག་པས་ལུས་སེམས་
ཤིན་སྦྱངས་ཐོབ་པ་དང་། ནད་སེལ་བ་དང་ཚེ་རིང་བ་སོགས་ཚེ་འདིའི་བདེ་བ་
སྒྲུབ་པའོ། །
ཡོན་ཏན་མངོན་པར་སྒྲུབ་པའི་བསམ་གཏན་ནི། བསམ་གཏན་ལ་
བརྟེན་ནས་མངོན་ཤེས་རྫུ་འཕྲུལ་སོགས་སྒྲུབ་པའོ།།
སེམས་ཅན་དོན་བྱེད་ཀྱི་བསམ་གཏན་ནི། བསམ་གཏན་ལ་བརྟེན་
ནས་སེམས་ཅན་ལ་ཕན་པའི་དོན་སྒྲུབ་པའོ།། །
༦. ཤེས་རབ་ནི། ཤེས་བྱའི་གནས་ཀྱི་ངོ་བོ་རང་བཞིན་ཇི་ལྟར་གནས་
པའི་ཚུལ་ཤེས་པའི་ཤེས་པའམ་རིག་པའོ།། རིག་པ་ཞེས་པ་ནི་རང་ཡུལ་རིག་
པར་བྱ་བ་དང་། རྣམ་འབྱེད་ཅེས་པ་ནི། དངོས་པོའི་ཁྱད་པར་རྣམས་རྣམ་
བཅད་ཡོངས་གཅོད་ཀྱིས་སོ་སོར་ཕྱེ་བའོ། །
ཤེས་རབ་ལ་ཐོས་བྱུང་། བསམ་བྱུང་། སྒོམ་བྱུང་གི་ཤེས་རབ་གསུམ་
དང་། དངོས་པོའི་གནས་ལུགས་རྟོགས་པ་སྒྲ་རྟོག་ལ་བརྟེན་པ་དང་། མངོན་
སུམ་དུ་རྟོགས་པའི་དོན་དམ་རྟོགས་པའི་ཤེས་རབ་དང་། རིག་པའི་གནས་ལྔ་
སོགས་ཤེས་པ་ཀུན་རྫོབ་རྟོགས་པའི་ཤེས་རབ་དང། སེམས་ཅན་རྣམས་ཀྱི་
འཕྲལ་ཡུན་གྱི་ཕན་དོན་སྒྲུབ་པ་ལ་མཁས་པའི་སེམས་ཅན་གྱི་དོན་བྱ་བ་རྟོགས་
པའི་ཤེས་རབ་སོགས་དུ་མར་དབྱེར་ཡོད་ལ།
ཤེས་རབ་ལ་རང་བཞིན་སྟེང་ནས་ཕྱེ་ན། ལྷན་སྐྱེས་ཀྱི་ཤེས་རབ་དང་།
• 103，



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ན་དེ་གྲུམཚོའི་གྲུ་གཟིངས།
སྦྱངས་ཐོབ་ཀྱི་ཤེས་རབ་གཉིས་དང་
། ཡུལ་མངོན་སུམ་དུ་འཇལ་བའི་མངོན་
སུམ་དང་། ཡུལ་གྱི་རང་བཞིན་དང་འབྲེལ་བ་སོགས་ལས་དོན་གོ་བའི་རྗེས་
དཔག་སོགས་ཞིབ་པར་ཕྱེ་ན་མང་དུ་ཡོད་དོ།།
ཤེས་རབ་ནི་མིག་དང་། རྒྱལ་པོ་ལྟ་བུ་དང་། གཞན་རྣམས་ནི་རྐང་
ལག་དང་འཁོར་འབངས་སུ་བལྟས་ནས་ཤེས་རབ་ཤིན་ཏུ་གལ་ཆེ་བར་འཛིན་པ་
དང་། ཤེས་རབ་སྐྱེད་པའི་ཐབས་ལ་ཐོས་པ་རྒྱ་ཆེར་བསྐྱེད་པ་དང་། སེམས་
རྩེ་གཅིག་ཏུ་གཞོལ་བའི་ཞི་གནས་སྒྲུབ་པ་དང་། དེ་ལ་བརྟེན་ནས་ཆོས་རྣམས་
ཀྱི་རང་སྤྱིའི་མཚན་ཉིད་དཔྱད་པས་གཏན་ལ་ཕབ་ཅིང་། འཇོག་སྒོམ་གྱིས་
མངོན་དུ་འགྱུར་བ་སོགས་ཀྱིས་ཤེས་རབ་ཕུལ་དུ་བྱུང་བ་བསྐྱེད་པ་དང་། དེ་ལ་
བརྟེན་ནས་རང་གཞན་གྱི་ཕན་བདེ་སྒྲུབ་པ་སོགས་ནི་སངས་རྒྱས་ཆོས་ལུགས་ཀྱི་
སྤྱོད་པ་འཇིག་རྟེན་ན་མཚུངས་ཟླ་མ་མཆིས་པ་ཞིག་ཡིན་ནོ།།
གསུམ་པ། སེམས་ཅན་དོན་བྱེད་ཀྱི་སྤྱོད་བ། །
སེམས་སྐྱེད་པ་ནི་གཞན་དོན་ཕྱིར། ཡང་དག་རྫོགས་པའི་བྱང་ཆུབ་
འདོད།། ཅེས་ཐེག་ཆེན་སེམས་བསྐྱེད་ཀྱི་དམིགས་ཡུལ་ གཞན་དོན་དང་།
རང་གིས་བྱང་ཆུབ་སྒྲུབ་པ་དེའི་ཐབས་ཡིན་པས། གཞན་དོན་གཙོ་བོ་དང་།
བྱང་ཆུབ་ཕལ་བ་ཡིན་ལ། དེའི་གནད་ཀྱིས་བཅོས་མིན་སྙིང་རྗེ་ཆེན་པོས།
སེམས་ཅན་ཐམས་ཅད་ཀྱི་ཕན་བདེ་སྒྲུབ་པ་ཐེག་ཆེན་ཆོས་ཀྱི་སྤྱོད་པའི་གཞི་རྩ་
ཉག་གཅིག་ཡིན་ལ། གཞན་ཕན་གྱི་བསམ་པས་ཟིན་པའི་ལུས་ངག་ཡིད་
གསུམ་གྱི་སྤྱོད་པ་ཐམས་ཅད་ཐེག་ཆེན་ཆོས་ཀྱི་སྤྱོད་པར་འགྲོ་བར་གསུངས་པས།
• 104 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
གཞན་ཕན་གྱི་སྤྱོད་པ་ནི་སྤྱོད་པ་ཀུན་གྱི་ནང་ནས་རབ་ཏུ་ཕུལ་དུ་གྱུར་པ་ཡིན་
ནོ། དེ་ཡང་གཞན་ཕན་གྱི་སྤྱོད་པ་མང་ཡང་སེམས་ཅན་དོན་བྱེད་ཀྱི་སྤྱོད་པའི་
སྡོམ་དུ་གྱུར་པ་བསྡུ་དངོས་བཞི་དང་། སེམས་ཅན་གྱི་དོན་བྱ་བ་བཅུ་གཅིག་
ཡིན་ལ།
བསྡུ་དངོས་བཞི་ནི། མཁོ་བ་སྦྱིན་པ། སྙན་པར་སྨྲ་བ། དོན་མཐུན་
པ་དང་། དོན་སྤྱོད་པ་བཞིའོ།།
༡. མཁོ་བ་སྦྱིན་པ་ནི། ཡང་དག་པའི་ལམ་དུ་དྲང་བའམ། ཡང་
དག་པའི་ཆོས་ཀྱི་འོག་ཏུ་བསྡུ་བའི་ཕྱིར། འཚོ་བའི་ཆ་རྐྱེན་སོགས་སེམས་ཅན་
གང་ལ་གང་མཁོ་སྒྲུབ་པ་དང་། །
༣.སྙན་པར་སྨྲ་བ་ནི། ཚིག་འཇམ་ཞིང་ཡིད་དུ་འོང་བ་མཉན་པར་སྨྲ་
བ། བློ་དང་འཚམ་པ། ཡིད་བརྟན་འཕེར་བ་སྨོས་པས་གདུལ་བྱ་རྣམས་ཀྱི་བློ་
མིག་ཕྱེ་ནས་རིམ་པར་ཡང་དག་པའི་ལམ་ལ་འདྲེན་པའོ།།
༣. དོན་མཐུན་པ་ནི། སེམས་ཅན་གྱི་ཁམས་དང་མོས་པ་དང་འཚམ་
པའི་ཐབས་མཁས་ཀྱི་ཆོས་སྟོན་པ་དང་། རང་གི་ཀུན་སྤྱོད་སོགས་ཀྱང་ཀུན་
མཐུན་བྱེད་ཅིང་སྐྱིད་མཉམ་རྒྱུག་དང་སྡུག་མཉམ་ཁུར་བྱེད་པའོ།།
༩. དོན་སྤྱོད་པ་ནི། སྙིང་རྗེ་ལྷག་བསམ་གྱིས་དུས་དང་རྣམ་པ་ཀུན་
ཏུ་གདུལ་བྱའི་སེམས་ཅན་གྱི་ཕན་དོན་བསམ་ཞིང་། མ་སྐུལ་དང་བླང་གིས་དེ་
དག་གི་འདོད་དོན་སྒྲུབ་པའོ།།
: 105 ，



སངས་རྒྱས་ཆོས་ལུགས་ཀྱི་ལྟ་སྤྱོད་སྐོང་གོ་བདེར་བཤད་བ་ཕན་བདེ་རྒྱུ་མཚོའི་གྲུ་གཟིངས། །
སེམས་ཅན་གྱི་དོན་བྱ་བ་བཅུ་གཅིག་ནི།
༡. དགོས་གྲོགས་བྱེད་པ་ནི། ནད་པ་སོགས་དཀའ་ངལ་ལ་ཐུག་པའི་
མི་དང༌། དུད་འགྲོ་གང་ལ་ཡང་རོགས་རམ་བྱེད་དགོས་པ་རྣམས་ལ་རོགས་
རམ་བྱེད་པ། །
༣.བག་མེད་དུ་ཞུགས་པ་འཆོས་པ་ནི་མ་རྟོགས་ལོག་རྟོག་གིས་ལམ་
ངན་ལམ་གོལ་དུ་ཞུགས་པའི་སེམས་ཅན་རྣམས་ཡ་རབས་ཀྱི་ལམ་ལ་ཁྲིད་པ་
དང་།
༣.བྱས་པ་དྲིན་དུ་གཟོ་བ་ནི། སློབ་དཔོན་དང་ཕ་མ་སོགས་རང་ལ་
ཕན་བཏགས་པའི་མི་རྣམས་ཀྱི་དྲིན་དྲན་ཞིང་། ཕར་ལ་ཡང་ཞབས་འདེགས་
དྲིན་གཟོ་གང་བཟང་བྱེད་པ་དང་། །
༩. འཇིགས་པ་སེལ་བ་ནི། འཇིགས་པས་ཉེན་པའི་མི་དང་དུད་འགྲོ་
ཐམས་ཅད། འཇིགས་པ་ལས་སྐྱོབ་པའི་རམ་འདེགས་ཅི་ཐུབ་བྱེད་པ་དང་།
༥. སྡུག་བསྔལ་མྱ་ངན་སེལ་བ་ནི། སྡུག་བསྔལ་དང་མྱ་ངན་གྱིས་
གདུང་བའི་སེམས་ཅན་རྣམས་ཐབས་རྣམ་པ་སྣ་ཚོགས་ཀྱིས་སྡུག་བསྔལ་དང་མྱ་
ངན་ལས་གྲོལ་བར་བྱེད་པ་དང་། །
༦. དབུལ་བ་སེལ་བ་ནི། འཚོ་བའི་ལོངས་སྤྱོད་ཀྱིས་དཀའ་ཁག་བྱུང་
བ་རྣམས་ལ་སྦྱིན་གཏོང་བྱེད་པ་སོགས་དེ་དག་གི་དབུལ་བ་སེལ་བའི་ཐབས་ལ་
བརྩོན་པ་དང་།
• 106 •



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
༧. འཁོར་སློབ་ལ་ཕན་ཐོགས་པ་ནི། སློབ་བུ་གཡོག་འཁོར་ཀུན་ལ་
བྱམས་བརྩེ་བསྐྱང་ཞིང་། ཆོས་དང་ཟས་ནོར་ལོངས་སྤྱོད་ཀྱིས་དགོས་མཁོ་
སྒྲུབ་པའོ།།
༨. གཞན་གྱི་བློ་དང་བསྟུན་པ་ནི། སེམས་ཅན་གྱི་བློ་དང་འཚམ་པའི་
ཆོས་སྟོན་པ་དང་། རང་གི་ལུས་ངག་གི་བྱ་སྤྱོད་རྣམས་ཀྱང་། སེམས་ཅན་
མང་ལ་བསྟུན་ནས། མི་འཚམ་པའི་བྱ་སྤྱོད་ལྷུར་ལེན་མི་བྱེད་པའོ།། །
༩. ཡོན་ཏན་ཅན་ལ་བསྔགས་པ་ནི། མི་ཡ་རབས། བསམ་བཟང་།
སྤྱོད་བཟང་ཅན་དང་། གཞན་ཕན་གྱི་བྱས་རྗེས་ཅན་ཁྲིམས་ལྡན་དང་མཁས་
པ་རྣམས་ལ་བསྟོད་བསྔགས་བྱེད་པ་སོགས་ཡ་རབས་ཀྱི་ཕྱོགས་ལ་ཕྱོགས་སྐྱོར་
བྱེད་པ་དང་། །
༡༠.ལོག་པར་ཞུགས་པ་ཚར་གཅོད་པ་ནི། ནག་ཕྱོགས་མ་རབས་ཀྱི་
ལམ་ལ་ཞུགས་ནས་སེམས་ཅན་གྱི་ཕན་བདེ་ལ་གནོད་བསྐྱེལ་བའི་ལོག་སྤྱོད་པ་
རྣམས་བཏང་སྙོམས་སུ་མི་འཇོག་པར་ཚར་གཅོད་བྱེད་པ་དང་།
༡༡. མངོན་ཤེས་དང་རྫུ་འཕྲུལ་གྱིས་འདུལ་བ་ནི། ཐབས་གཞན་
གྱིས་འདུལ་བར་མི་ནུས་ཤིང་མཐུ་དང་རྫུ་འཕྲུལ་གྱིས་འདུལ་དགོས་པ་རྣམས་
དེའི་སྒོ་ནས་འདུལ་བར་བྱེད་པའོ།།
མདོར་ན། གཞན་དོན་ཁུར་དུ་འཁྱེར་བའི་སྙིང་རྗེ་ཆེན་པོའི་ཀུན་ནས་
བསླངས་ཏེ། ཐབས་དང་རྣམ་པ་མང་བོས་སྒོ་ཀུན་ནས། མ་གྱུར་སེམས་ཅན་
• 107 •



སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་ཕན་བདེ་རྒྱ་མཚོའི་གྲུགཐིངས།
ཐམས་ཅད་ལ་ཉེ་རིང་མེད་པར་ཕན་པ་དང་བདེ་བའི་ཞབས་འདེགས་སྒྲུབ་
པའོ།།
སྨྲས་པ། གཞན་ཕན་རླབས་ཆེན་ཐུགས་བསྐྱེད་ལས་འཁྲུངས་ཤིང་།།
ཡང་དག་ལྟ་བའི་ལོ་འདབ་ཁྱོན་ཡངས་ཁེབས།། ཀུན་བཟང་སྤྱོད་པའི་མཚར་
སྡུག་མེ་ཏོག་རྒྱས། ཐུབ་བསྟན་དཔག་བསམ་ལྗོན་པ་འཛམ་གླིང་རྒྱན།། ལ་
ལས་ཤེས་འཆལ་ལྟ་ངན་དབྱངས་སུ་ལེན།། འགའ་ཞིག་ཕུང་ཁྲོལ་སྤྱོད་ངན་
རྒྱུན་དུ་འཛིན།། ཕལ་ཆེར་མིག་མེད་མུན་པའི་ཀློང་དུ་འཁྱམ།། བདེན་དོན་
འོད་དཀུར་མཐོང་བ་སྲིད་མཐའ་ཙམ།། གཱང་གའི་བྱེ་སྙེད་རྒྱལ་བས་མ་ཐུལ་
བས།། འཁོར་བའི་འདམ་གྱི་སྲིན་བུ་བདག་འདྲ་བས།། ཀུན་ལས་ཁྱད་
འཕགས་རྒྱལ་བ་གཉིས་པའི་བསྟན།། མཇལ་བའི་དགའ་སྤྲོ་འཁོར་སྒྱུར་ཐོབ་
ལས་ལྷག། རང་གི་ངོམས་མེད་མྱང་བའི་བདུད་བརྩིའི་རོ།། གཞན་ཀྱང་མྱོང་
ན་དེ་ལས་དགའ་བ་ཅི།། དེ་ཕྱིར་ཐུབ་དབང་ལུང་རྟོགས་བསྟན་པའི་གནད།།
ལྟ་སྤྱོད་གཉིས་སུ་བསྡུས་ཏེ་སྤེལ་ལ་ཞུགས།། གསུང་རབ་པོ་ཏི་རི་ལྟར་བརྩེགས་
ཡོད་ཀྱང་། མ་སྦྱངས་སྐྱ་སེར་མང་ལ་ཕན་དཀའ་བས།། ཡིག་ངོ་ཆོད་པ་ཀུན་
གྱིས་གོ་ཐུབ་ཕྱིར། གོ་སླའི་ཚིག་གི་ལམ་ནས་འདི་བརྩམས་སོ།། དགེ་བ་འདི་
ཡིས་རྒྱལ་བསྟན་ནམ་མཁའི་ནོར། མི་ནུབ་སྲིད་མཐའི་བར་དུ་རབ་གསལ་
ཞིང་། ཀླ་ཀློའི་ལྟ་ངན་སྤྱོད་ངན་རྒུད་པའི་མུན།། དྲུང་འབྱིན་སྐྱེ་རྒུས་བདེ་
སྐྱིད་དཔལ་ལ་རོལ།
ཞེས་པ་འདི་ནི་བོད་ཀྱི་སྐད་ཡིག་རིག་གནས་ཞིབ་འཇུག་སློབ་མ་རྣམས་
• 108 .



སངས་རྒྱས་ཆོས་ལུགས་ཀྱི་སྤྱོད་པའི་སྐོར་བཤད་པ།
ཀྱི་ནང་དོན་རིག་པའི་ཤེས་བྱའི་བསླབ་དེབ་ཏུ། ཞིབ་འཇུག་སློབ་མའི་དགེ་
རྒན་གྱི་འགན་འཛིན་དོར་ཞི་གདོང་དྲུག་སྙེམས་པའི་བློ་ལྡན་དུ་འབོད་པས་སྤྱི་
ལོ༢༠༠ ༢ ཟླ༩ཚེས༡༥ལ་ནུབ་བྱང་མི་རིགས་སློབ་གྲྭ་ཆེན་མོ་ནས་བྲིས།།
• I09 •



རྩོམ་སྒྲིག་འགན་འཁུར་བ། རྟ་མགྲིན་འཚོ།
མདུན་ཤོག་མཛེས་རིས། ཀྲང་དྲོ་ཆོན།
སངས་རྒྱས་ཆོས་ལུགས་ཀྱི་ལྟ་སྤྱོད་སྐོར་གོ་བདེར་བཤད་པ་
ཕན་བདེ་རྒྱ་མཚོའི་གྲུ་གཟིངས་ཞེས་བྱ་བ།
དོར་ཞི་གདོང་དྲུག་སྙེམས་པའི་བློ་ལྡན་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ཀན་སུའུ་ས་གཤིས་པར་ཁང་གིས་དཔར།
དེབ་ཚད། རྡོ་སྨིས་850x1168 1/22 ཡིག་གྲངས་ཁྲི7
2003ལོའི་ཟླ་8པར་པར་གཞི་དང་བོ་བསྒྲིགས།
2003ལོའི་ཟླ་8པར་པར་ཐེངས་དང་བོ་དཔར།
དཔར་གྲངས། 1 -3,000
ISBN7-5421-0922-7(Ex) དེབ་རེར་སྒོར། 10.00



图书在版编目(CIP)数据
佛教总论乐道灯塔/多识著,一兰州:甘肃民族出版
社,2003
(多识文丛)
ISBN 7-5421-0922-7
.佛教-基本知识-藏语
I. 佛… 1.多…
T. B94
中国版本图书馆 CIP 数据核字(2003)第066883号
多识丛书
佛教总论乐道灯塔
多识著
甘肃民族出版社出版发行
(兰州市浪河东路296号)
甘肃地质印刷厂印刷
开本850X1168 毫米 1/32 印张 3.625 插页1 字数 70 千
2003年8月第1版 2003年8月第1次印刷
印数:1-3,000
ISBN 7-5421-0922-(民文)定价:10.00 元



པན༧ བ
1: 3%]
མདུན་ཤོག་མཛེས་རིས། ཀྲང་ཧོ་ཆོན།
j རི༌-
ག
སས་གནམ་ས་གང་བ་ལས་དམག་མཁས།
དོར་ཞིའི་གསུང་ཚོགས།
ག
སར་གནས་པས་མས་ལ་ཀཆགས་བསགས་ཀའམ་མམལཚཀཆག་ཚད་ས་ལ་མནན་ནན་ཝན་དམག་ཁམསམས་སྐམས་སམ་མ་བསམ་
;：་༑་
：
：：
:: ་་ ་་ ་
༢
*
***
，
༔ ,,
༔:་：';：
་
ས :
